<div class="container">
    <div class="row content">
        <!-- header -->
        <div class="col-md-12">
            <h1 class="mt-4">เอสเปรสโซ่ คำเรียกคุ้นหูนี้คืออะไร
            </h1>
            <hr>
        </div>
        <!--page content-->
        <p>
            เอสเปรสโซ่ แน่นอนว่านี่คือชื่อกาแฟที่คุ้นหู
            เชื่อว่าคนที่ไม่ดื่มกาแฟก็คงรู้จักเพราะกาแฟชื่อเรียกนี้เทียบได้เป็นเหมือนของสากลที่กระจายไปทุกประเทศในโลกทีเดียว
            มีหลายต่อหลายคนเข้าใจความหมายของคำนี้ผิด คิดว่าเป็นเมล็ดกาแฟบ้าง ชนิดกาแฟบ้าง บางคนก็คิดว่าเป็นกาแฟดำ
            แต่บางคนกลับเห็นเป็นกาแฟใส่นม เรียกว่าคำว่าเอสเปรสโซ่ของแต่ละที่นั้นไม่ค่อยจะเหมือนกันเอาซะเลย
            แล้วต้นกำเนิดที่จริงของคำๆ นี้มาจากอะไร วันนี้ไปดูกันเลย
        </p>
        <h2><strong>ต้นกำเนิด เอสเปรสโซ่</strong></h2>
        <p>
            คำว่าเอสเปรสโซ่ (espresso) มาจากภาษาอิตาลี มีความหมายว่า <strong>รวดเร็ว</strong> เอามาใช้กับกาแฟเป็นชื่อเรียก <strong>วิธีชงกาแฟ</strong>
            ชนิดหนึ่ง <strong>กรรมวิธีคือสกัดกาแฟจากเครื่องชงที่มีแรงดันไอน้ำสูง ไหลผ่านกาแฟคั่วบด
            ทำให้ได้นำกาแฟที่มีความเข้มข้นมาก</strong> นับหน่วยความเข้มข้นของกาแฟเอสเปรสโซ่จะเรียนเป็น ช็อต (shot)
            มีปริมาณกาแฟต่อ 1 ช็อตเท่ากับ 30 มล.หรือ 1 ออนซ์
        </p>
        <img src="https://bit.ly/2RH8aAr" alt="" class="img-content">
        <p>
            กาแฟเอสเปรสโซ่มีต้นกำเนิดมาจากประเทศอิตาลี เมื่อก่อนการกินกาแฟจะชงกันเป็นหม้อต้มใหญ่ๆ ชงทิ้งไว้กันทั้งวัน
            ทำให้รสชาติกาแฟในช่วงท้ายของวันแย่ลงไปเรื่อยๆ กาแฟเอสเปรสโซ่จึงถูกคิดค้นขึ้นเป็นการชงแบบถ้วยต่อถ้วย
            เอสเปรสโซ่มีความไวสูงในการทำปฏิกิริยากับอากาศ เพราะฉะนั้นกาแฟจะมีรสชาติดีที่สุด 10
            นาทีแรกหลังชงเสร็จเท่านั้น เพื่อให้ได้รสชาติที่ดี จึงควรดื่มทันทีตอนที่ชงเสร็จใหม่ๆ
            อีกทั้งปริมาณที่น้อยอย่าง 30 มล. ดื่มครู่เดียวก็หมด นี่เป็นที่มาของชื่อเอสเปรสโซ่ที่แปลว่ารวดเร็วนั่นเอง
        </p>
        <h2><strong>การเสิร์ฟกาแฟเอสเปรสโซ่</strong></h2>
        <p>
            ด้วยรสชาติที่เข้มข้นหนักแน่นนี่เอง
            เป็นจุดเด่นของเอสเปรสโซ่ที่ผู้ดื่มจะได้รับรสชาติที่เป็นเอกลักษณ์เฉพาะตัวของเมล็ดกาแฟชนิดนั้นๆ
            เอสเปรสโซ่จะดื่มแบบไม่ปรุงแต่งด้วยน้ำตาลหรือนม หรือแม้แต่ใส่น้ำแข็ง เพราะฉะนั้น
            เราจะเห็นเอสเปรสโซ่ตามต้นฉบับดั้งเดิมมีแต่เสิร์ฟแบบร้อนเป็น single shot หรือ double shot เท่านั้น
            ร้านกาแฟบางแห่งจะเสิร์ฟเอสเปรสโซ่พร้อมน้ำสะอาดหรือโซดา เพื่อให้ผู้ดื่มจิบน้ำล้างปากก่อนดื่มกาแฟ
            เป็นการช่วยให้ลิ้นได้รับสัมผัสรสชาติกาแฟได้ดียิ่งขึ้น
        </p>
        <img src="https://bit.ly/2sqdDNA" alt="" class="img-content">
        <h2><strong>เอสเปรสโซ่ ต้นกำเนิดเมนูกาแฟอื่นๆ</strong></h2>
        <p>
            เนื่องจากเอสเปรสโซ่เป็นกาแฟที่มีความเข้มข้นมาก อาจจะดื่มยากสักหน่อยสำหรับคนที่ไม่ชิน
            จึงมีการเติมส่วนผสมอื่นๆ ลงไปผสมกับกาแฟเกิดเป็นกาแฟหลากหลายเมนูในปัจจุบัน ทั้งลาเต้ มอคค่า
            คาราเมลมัคคิอาโต้ ฯลฯ สิ่งที่นิยมเติมลงไปได้แก่ น้ำเปล่า นม น้ำตาล ไซรับกลิ่นต่างๆ โดยเฉพาะนมสด
            เป็นสิ่งที่เข้ากับกาแฟได้มาก แต่นมค่อนข้างจะไม่เข้ากับกาแฟรสเปรี้ยวสักเท่าไหร่
            เพราะอย่างนั้นเราจึงมักเห็นกาแฟที่ชงจากเครื่องเอสเปรสโซ่เป็นกาแฟคั่วเข้มเป็นส่วนมากนั่นเอง
        </p>
        <img src="https://bit.ly/2CjYimh" alt="" class="img-content">
        <h2><strong>เอสเปรสโซ่ในประเทศไทย</strong></h2>
        <p>
            ในไทยเราได้ยินคนสั่งหรือร้านกาแฟขึ้นเมนูว่า <strong>เอสเปรสโซ่เย็น</strong> อยู่บ่อยๆ แน่นอนว่าในเมืองร้อนอย่างไทยแลนด์
            สิ่งที่มักเติมลงไปในเอสเปรสโซ่นอกจากเป็นดังที่กล่าวมาข้างต้นแล้ว คือน้ำแข็งนั่นเอง
            อีกทั้งคนไทยยังนิยมดื่มนมกันมากกว่าคนยุโรป เพราะนมมีความมัน อร่อย และรสนิยมการกินของคนไทยก็ยังต้องเข้มข้น
            กลมกล่อม ถึงใจ สังเกตจากรสชาติอาหารและเครื่องจิ้มต่างๆ ของไทยได้ ส่วนใหญ่มีรสเข้มจัดจ้าน
            คนไทยจึงต้องการดื่มกาแฟที่ <strong>เข้ม + ข้นมัน + เย็น</strong> กลายเป็นที่มาของ
            <span style="display: block;"><strong>เอสเปรสโซ่(เข้ม) + นม(ข้นมัน) + น้ำแข็ง(เย็น) เท่ากับ
                    เอสเปรสโซ่เย็นสไตล์ไทยคือ กาแฟนมรสเข้มนั่นเอง</strong></span>
        </p>
        <p>
            เราก็รู้ที่มาที่ไปของกาแฟเอสเปรสโซ่แล้ว ถ้าจะเรียกให้ถูกต้องตามแหล่งที่มาฉบับอิตาลีก็ย่อมดี
            แต่หากใครหลายคนติดภาพการปรับเปลี่ยนแบบไทยไปแล้วจะเรียกแบบสไตล์ไทยก็ไม่ว่ากัน รู้ไว้ใช่ว่า
            มิฉะนั้นไปต่างประเทศแล้วเผลอสั่งเอสเปรสโซ่เย็น คนอื่นๆ คงจะงงไม่น้อยทีเดียว
        </p>
        <div ng-include="'app/includes/credit.html'"></div>
    </div>
    <!--row-->
</div>
<!--container-->