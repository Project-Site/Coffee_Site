<div class="container">
    <div class="row content">
        <!-- header -->
        <div class="col-md-12">
            <h1 class="mt-4">4 องค์ประกอบสำคัญของ espresso perfect shot
            </h1>
            <hr>
        </div>
        <!--page content-->
        <p>
            เคยกล่าวไปแล้วว่าชงกาแฟด้วยเครื่องเอสเปรสโซ่ให้อร่อย เพอร์เฟค มีสิ่งที่ต้องดูแลใส่ใจพอสมควร
            แล้วเราจะรู้ได้อย่างไรว่าเมื่อชงเสร็จแล้ว ช็อตเอสเปรสโซ่ที่ได้ออกมานี้ถูกชงออกมาได้มาตรฐานจริงหรือเปล่า
            วันนี้เรามีจุดสังเกตมาให้ดูกัน
        </p>
        <h2><strong>4 องค์ประกอบสำคัญชงเอสเปรสโซ่ให้ Perfect</strong></h2>
        <ol>
            <li>
                <strong>crema สีน้ำตาลทอง</strong> ในช็อตเอสเปรสโซ่ที่สมบูรณ์ ต้องประกอบไปด้วยองค์ประกอบ 3 ส่วน คือ
                <strong>crema</strong>(ครีม่า) <strong>body</strong> และ <strong>heart</strong>
                <ul>
                    <li>Heart ของเอสเปรสโซ่ช็อตจะเป็นส่วนที่อยู่ก้นถ้วย
                        ซึ่งจะมีความขมและเป็นส่วนสร้างสมดุลกับกลิ่นหวานหอมของเอสเปรสโซ่
                        ถ้าอัดผงกาแฟหยาบหรือหย่อนเกินไปจะทำให้ส่วน heart นี้ปนไปกับส่วน body</li>
                    <li>Body จะมีสีน้ำตาลคาราเมล อยู่ในชั้นกลางของเอสเปรสโซ่ ถ้าอัดผงกาแฟแน่นไปจะทำให้ชั้น body
                        มีสีเข้มขึ้นและได้รสชาติแบบไหม้ๆ</li>
                    <li>Crema ส่วนที่บางและเป็นเหมือนชั้นโฟมบนหน้าเอสเปรสโซ่ช็อต
                        เป็นชั้นโฟมของน้ำมันที่เต็มไปด้วยกลิ่นและรสชาติที่เยี่ยมยอดของเอสเปรสโซ่ช็อต</li>
                    <img src="https://bit.ly/2Hdk8xC" alt="" class="img-content">
                </ul>
            </li>
            <li><strong>pour ไหลเหมือนสายน้ำผึ้ง</strong> กล่าวคือ น้ำร้อนที่ไหลผ่านเมล็ดกาแฟคั่วบดใน porta filter
                แล้วออกมาเป็นกาแฟเอสเปรสโซ่ลงสู่แก้วช็อตจะต้องไหลออกมาอย่างสม่ำเสมอ
                ไม่ไหลเร็วแบบไหลจ๊อกหรือไหลช้าจนขาดตอนเห็นเป็นหยดๆ ดังที่กล่าวว่า ไหลเหมือนสายน้ำผึ้งนั่นเอง</li>
            <li><strong>time เวลาในการสกัดกาแฟ จะต้องอยู่ที่ระหว่าง 23 – 27 วินาที</strong> แต่ถ้าให้ดี <strong>25 วินาที</strong>คือเพอร์เฟคที่สุด
                หากใช้เวลามากกว่านี้ น้ำและความร้อนจากตัวเครื่องทำกาแฟจะทำให้เมล็ดกาแฟคั่วบดถูกเบิร์นมากเกินไป
                รสชาติและกลิ่นเข้มจนขมเกินกว่าที่ควรจะเป็น หากใช้เวลาน้อยกว่านี้ก็จะทำให้ได้เอสเปรสโซ่ที่จางอ่อน
                ไม่อร่อย</li>
            <li><strong>biscuit ไม่แตกออกจากกันและแห้ง</strong> บิสกิตในที่นี้ไม่ใช่ขนมคุ้กกี้อบกรอบหรอกนะ
                แต่หมายถึงเมล็ดกาแฟคั่วบดที่ผ่านเครื่องแรงอัดไอน้ำสกัดกาแฟแล้วตางหาก เรียกให้เข้าใจง่ายๆ
                มันคือกากกาแฟนั่นเอง biscuit หลังจากถูกเคาะออกมาจาก porta filter จะต้องเกาะตัวเป็นรูปทรงของ porta
                filter สวยงาม ไม่แตกแห้งออกจากกัน</li>
        </ol>
        <img src="https://bit.ly/2Cl5Rt6" alt="" class="img-content">
        <p>
            การที่จะชงกาแฟให้ได้ผลออกมาแบบ 4 ข้อข้างต้นนี้ ต้องใช้ความชำนาญพอสมควร
            เพราะมีองค์ประกอบหลายอย่างมาเกี่ยวข้อง ได้แก่ เมล็ดกาแฟต้องมีคุณภาพและสดใหม่
            มีการบดกาแฟได้ความละเอียดที่เหมาะสม ใช้ปริมาณผงกาแฟได้พอดีที่ 7 – 9 กรัมต่อ 1 ช็อต การ Tamping
            กาแฟคั่วบดได้น้ำหนักมาตรฐาน ผงกาแฟไม่อัดแน่นหรือหลวมมีช่องอากาศมาก
            นอกจากนั้นกาแฟที่อร่อยต้องใช้อุปกรณ์การชงที่สะอาด ใช้น้ำสะอาด ไร้สี กลิ่น รส
            ถ้วยกาแฟที่นำมาใส่กาแฟร้อนต้องอุ่นหรือวอร์มถ้วยเสมอ <strong>ที่สำคัญที่สุดคือ
            กาแฟที่จะนำมาเสิร์ฟต้องชงสดใหม่แก้วต่อแก้ว</strong> เพียงเท่านี้รับรองคุณจะมีความสุขกับเครื่องดื่มสุดโปรดในทุกๆ วัน
        </p>
        <div ng-include="'app/includes/credit.html'"></div>
    </div>
    <!--row-->
</div>
<!--container-->s