<div class="container">
    <div class="row content">
        <!-- header -->
        <div class="col-md-12">
            <h1 class="mt-4">กาแฟ เหมาะกับใครและไม่เหมาะกับใครบ้าง
            </h1>
            <hr>
        </div>
        <!--page content-->
        <p>
            คำถามว่ากาแฟเหมาะกับใครบ้าง ถ้าจะพูดให้จบในประโยคเดียว คงต้องบอกว่า กาแฟเหมาะกับทุกคน
            แต่มันคงจะเป็นคำตอบที่กำปั้นทุบดินไป ไม่ว่าจะเป็นอะไรก็ตาม ล้วนมีทั้งประโยชน์และโทษ
            ถ้ากินให้ถูกวิธีและพอเหมาะ ย่อมไม่เกิดโทษต่อร่างกายแน่นอน
        </p>
        <img src="https://bit.ly/2FuoZI6" alt="" class="img-content">
        <ul>
            <h2><strong>กาแฟเครื่องดื่มสำหรับทุกคน</strong></h2>
            <ol>

                <li>คนทำงาน ทุกสาขาอาชีพ กินได้ทั้งเช้าและบ่าย เพื่อกระตุ้นให้ร่างกายสดชื่น
                    ไม่ง่วงนอนและเหนื่อยหน่ายเวลาทำงาน หากใครนั่งในออฟฟิต ไมได้เคลื่อนไหวร่างกายมาก พยายามลดความหวานลง
                    แต่หากใครทำงานกลางแจ้ง คาเฟอีนจะทำให้กระปรี้กระเปร่า ความหวานจากน้ำตาลก็จะทำให้สดชื่น
                    มีพลังงานเพิ่มขึ้นอีกด้วย</li>
                <li>
                    วัยรุ่นมัธยมปลาย นักศึกษาทั่วไป ดื่มกาแฟช่วงอ่านหนังสือสอบ ช่วยให้อ่านหนังสือได้นานขึ้น ไม่ง่วงนอน
                    จะจับกลุ่มนั่งติวกับเพื่อนๆ ที่ร้านกาแฟสักแห่ง พร้อมกับสั่งขนมมาทานเล่น
                    ก็เป็นการเปลี่ยนบรรยากาศที่เคร่งเครียดให้ผ่อนคลายได้มากทีเดียว
                </li>
                <li>
                    นักธุรกิจ หากจะคุยกันเรื่องงาน พบปะลูกค้าหรือผู้ร่วมกิจการ สามารถมานัดพบเจอกันที่คาเฟ่ได้เลย
                    ลดความเป็นทางการ เพิ่มความสัมพันธ์ที่เป็นมิตรภาพ สั่งกาแฟมาดื่มสักถ้วยระหว่างคุยธุรกิจกัน
                    กาแฟถือเป็นเครื่องดื่มในการเข้าสังคมประเภทหนึ่งที่ไม่นึกถึงไม่ได้เลย
                </li>
                <li>
                    ผู้ใช้แรงงาน เสียเหงื่อมาก ดื่มกาแฟกระตุ้นการทำงานของร่างกาย หัวใจ เพิ่มน้ำตาลในเลือด ทำให้มีแรง
                    แต่ที่สำคัญ อย่าลืมทานอาหารที่มีประโยชน์ในทุกๆ วันด้วย
                </li>
            </ol>
        </ul>
        <img src="https://bit.ly/2AFSnrG" alt="" class="img-content">
        <span>
            <h2><strong>ใครที่ควรระมัดระวังในการดื่มกาแฟ</strong></h2>
            <ol>
                <li>
                    ทุกคนที่ดื่มกาแฟ ต้องระวังเรื่องปริมาณ ร่างกายเรา หากรับคาเฟอีนในปริมาณไม่เกิน 300 มก.
                    ต่อวันหรือประมาณกาแฟ 2-3 แก้ว จะไม่มีผลเสียต่อร่างกาย เพราะร่างกายสามารถขับคาเฟอีนออกได้ภายใน 12
                    ชั่วโมง โดยไม่ตกค้าง
                </li>
                <li>
                    เด็กอายุต่ำกว่า 10 ปี เพราะคาเฟอีนในกาแฟมีฤทธิ์กระตุ้นหัวใจ ทำให้ไม่ง่วงนอน สมองและประสาทตื่นตัว
                    โทษที่มากกว่านั้น คือคาเฟอีนจะไปขัดขวางการเจริญเติบโตของร่างกาย เพราะเมื่อเด็กไม่ง่วงและไม่ยอมนอน
                    จะเป็นอุปสรรคต่อการทำงานของโกรทฮอร์โมน ซึ่งจะหลั่งออกมาตอนนอนหลับเท่านั้น ทำให้เด็กเติบโตช้า
                    เตี้ยแคระ
                    การทำงานของอวัยวะไม่สมบูรณ์ สำหรับเด็ก
                    พวกเขาไม่ได้มีภาระงานหนักที่ต้องอดหลับอดนอนแต่อย่างใดและเป็นวัยที่อยู่ในการเจริญเติบโต
                    ต้องนอนให้มาก
                </li>
                <li>
                    ผู้หญิงตั้งครรภ์และมารดาให้นมบุตร เพราะคาเฟอีนเมื่ออยู่ในร่างกายมารดา
                    สามารถส่งต่อถึงทารกในครรภ์ได้และยังสามารถเข้าสู่น้ำนมได้ด้วย
                    ดังนั้นทารกในครรภ์และเด็กที่ดื่มนมแม่จะได้รับคาเฟอีนไปด้วย ร่างกายเด็กจะขับคาเฟอีนได้ช้ากว่าผู้ใหญ่
                    เด็กจะนอนไม่หลับ กระวนกระวาย ที่สำคัญคาเฟอีนอาจส่งผลต่อร่างกายและอวัยวะของเด็กที่ยังอ่อนแออยู่
                </li>
                <li>
                    ผู้หญิงวัยทอง คาเฟอีนมีผลขัดขวางการดูดซึมแคลเซียมและแร่ธาตุบางชนิด
                    เพราะฉะนั้นคนที่ดื่มกาแฟเป็นประจำควรทานอาหารที่มีแคลเซียมมากๆ เสริมกันเช่นดื่มกาแฟใส่นมไขมันต่ำ
                    ส่วนที่บอกว่าผู้หญิงวัยทองต้องระวังเป็นพิเศษเพราะผู้หญิงทุกคนเมื่อเข้าสู่วัยทอง
                    มีโอกาสขาดแคลเซียมมากกว่าผู้ชายอยู่แล้วโดยธรรมชาติ โดยเฉพาะผู้หญิงที่ผ่านการมีลูกมากแล้ว
                    เด็กจะดึงแคลเซียมในร่างกายไป หากเสริมกาแฟเข้าไปอีกจะส่งผลให้ช่วงอายุ 40-50 ปี
                    มีโอกาสเป็นโรคกระดูกพรุนมากขึ้น
                </li>
                <li>
                    ผู้ที่เป็นโรคประจำตัวดังนี้
                </li>
                <ul>
                    <li>โรคหัวใจ คาเฟอีนทำให้หัวใจทำงานหนัก ยิ่งทำให้หัวใจเสื่อมสมรรถภาพเร็วยิ่งขึ้น</li>
                    <li>ความดันโลหิตสูง เนื่องจากกาแฟทำให้หัวใจทำงานหนัก สูบฉีดโลหิตมากและนานขึ้น
                        คนที่เป็นความดันโลหิตสูง ต้องระมัดระวังไม่ดื่มกาแฟช่วงที่เครียดหรือมีแรงกดดันจากสิ่งรอบตัว</li>
                    <li>โรคกระเพาะอาหาร คาเฟอีนจะกระตุ้นการหลั่งของน้ำย่อยในกระเพาะอาหาร เพิ่มกรดให้กระเพาะยิ่งอักเสบ
                        เพราะฉะนั้น คนทั่วไปก็ไม่ควรดื่มกาแฟเป็นอาหารเช้าอย่างเดียว อย่างน้อยควรมีอย่างอื่นเสริม เช่น
                        ขนมปัง เป็นต้น</li>
                    <li>
                        โรคเบาหวาน คาเฟอีนมีผลทำให้ระดับน้ำตาลในเลือดสูง ไตรกลีเซอร์ไรด์ กรดไขมันอิสระสูงขึ้นด้วย
                    </li>
                    <li>
                        ขาดวิตามิน กาแฟจะทำลายวิตามิน B1 ซึ่งเป็นวิตามินที่รักษาความสมดุลและความมั่นคงของระบบประสาท
                        ดังนั้น ผู้ที่ขาดวิตามิน B1 ไม่ควรดื่มกาแฟ
                    </li>
                </ul>
                <img src="https://bit.ly/2Ck7neJ" alt="" class="img-content">
            </ol>
            <p>
                คนที่ไม่เหมาะกับการดื่มกาแฟ อาจจะดื่มเครื่องดื่มอย่างอื่นแทน เช่น โกโก้ ชาเขียว ชานม
                ก็คงทำให้สดชื่นและได้ประโยชน์ แถมอร่อยไม่แพ้กาแฟเช่นกัน
            </p>
        </span>

    </div>
    <div ng-include="'app/Includes/credit.html'"></div>
</div>
<!--row-->
</div>
<!--container-->