<div class="container">
    <div class="row content">
        <!-- header -->
        <div class="col-md-12">
            <h1 class="mt-4">5 ข้อ ชงเอสเปรสโซ่ให้ perfect
            </h1>
            <hr>
        </div>
        <!--page content-->
        <p>
            การชงกาแฟด้วยเครื่องเอสเปรสโซ่เป็นวิธีการที่นิยมมาก ใช้อย่างแพร่หลายเป็นสากล
            เพราะสามารถชงเสิร์ฟแบบสดใหม่แก้วต่อแก้วได้อย่างรวดเร็ว เมื่อเทียบกับวิธีอื่นๆ
            เพราะฉะนั้นร้านกาแฟส่วนมากจึงนิยมกัน แต่ไม่ใช่ว่าใครจะทำก็ทำได้ ทำออกมาแล้วอร่อยเยี่ยมยอดไปเสียทุกครั้ง
            ถ้าจะชงเอสเปรสโซ่ให้ได้รสดีที่สุด หรือเรียกอีกอย่างว่า espresso perfect shot ต้องมีปัจจัยดังนี้
        </p>
        <img src="https://bit.ly/2AWo4gL" alt="" class="img-content">
        <ol>
            <li><strong>เมล็ดกาแฟสดใหม่</strong> ผ่านการคั่วในระดับปานกลางถึงเข้ม
                เพราะการชงด้วยเครื่องเอสเปรสโซ่เป็นการใช้เครื่องแรงดันไอน้ำ
                ให้น้ำร้อนผ่านเมล็ดกาแฟคั่วบดละเอียดเพียงช่วงเวลาไม่กี่วินาที หากใช้กาแฟคั่วอ่อน
                ความเข้มและรสชาติจะไม่ถึงจุดของความอร่อย</li>
            <li><strong>เมล็ดกาแฟผ่านการบดในระดับที่เหมาะสม</strong> มีความสำคัญต่อการไหลผ่านของน้ำจาก porta filter ลงสู่แก้วช็อต
                ถ้าหากใช้กาแฟที่บดละเอียดมากเกินไป น้ำจะไหลผ่านได้ช้า ทำให้เกิดการเบิร์นของกาแฟมาก เกิดรสขมจนไหม้
                แต่ถ้าหากบดกาแฟหยาบ ใน porta filter จะเกิดช่องว่างระหว่างผงกาแฟ ทำให้น้ำไหลผ่านได้อย่างรวดเร็ว
                เป็นผลทำให้ได้ช็อตเอสเปรสโซ่รสอ่อน ขาดบอดี้ของกาแฟได้</li>
            <li><strong>ใช้ปริมาณกาแฟคั่วบด 7 – 9 กรัม</strong> ต่อช็อต หรือ 14 – 16 กรัมต่อ 2 ช็อต เอสเปรสโซ่ 1
                ช็อตนั้นได้ปริมาณน้ำกาแฟเข้มข้น 30 มล.หรือ 1 ออนซ์ ซึ่งควรจะใช้ปริมาณกาแฟตามที่กำหนด
                หากใส่กาแฟมากหรือน้อยไปกว่านี้ แต่ปริมาณน้ำเท่าเดิมย่อมมีผลต่อรสอ่อนเข้มของกาแฟที่ได้
                ดื่มแล้วรสชาติไม่เหมือนเดิมทุกครั้ง วิธีการคือถ้าเราไม่มีเครื่องบดกาแฟอัตโนมัติที่กำหนดปริมาณต่อช็อตได้
                เราควรชั่งน้ำหนักผงกาแฟที่บดทุกครั้งก่อนทำการใส่ porta filter เข้า espresso machine</li>
            <li><strong>สกัดตัวกาแฟผ่านน้ำร้อนภายใต้แรงดันระหว่าง 9 – 10 บาร์</strong> หรือ 14 บาร์ เครื่องชงกาแฟที่ได้มาตรฐาน
                แรงดันต้องคงที่ 9 – 10 บาร์ หรือ 14 บาร์ จะให้รสชาติอร่อยเหมือนกันในสไตล์ที่แตกต่างกันเล็กน้อย
                ขั้นตอนนี้แล้วแต่บาริสต้าจะนำเสนอ</li>
            <li><strong>กระบวนการสกัดตัวเริ่มต้นจนหยดสุดท้ายต้องใช้เวลา 23-27 วินาที</strong> แต่ถ้าให้ดี 25 วินาทีคือดีที่สุด
                อย่างที่กล่าวไปข้างต้นแล้วว่า การชงด้วยเครื่องเอสเปรสโซ่ มีปัจจัยควบคุมหลายทาง ทั้งเวลา
                อุณหภูมิน้ำร้อนอยู่ที่ 95 องศาเซลเซียสและแรงดันคงที่
                การใช้เวลาที่มากหรือน้อยกว่านี้จึงมีผลต่อการเบิร์นผงกาแฟ</li>
        </ol>
        <p>
            เห็นไหมว่าชงกาแฟไม่ยาก แต่ชงให้อร่อยได้มาตรฐานเหมือนกันทุกครั้งนั้นไม่ง่ายสักเท่าไหร่
            เพราะนอกจากเมล็ดกาแฟที่เราต้องใส่ใจเลือกหามาใช้กันแล้ว เรายังต้องใส่ใจถึงเครื่องบดกาแฟ
            เครื่องชงกาแฟที่ดีและปริมาณผงกาแฟที่ใช้ต่อครั้งด้วย
        </p>
        <img src="https://bit.ly/2VSTs8v" alt="" class="img-content">
        <p>
            สำหรับคนที่เปิดร้านกาแฟคงต้องมีการฝึกฝนกันมาก่อน ส่วนคนที่ชอบดื่มกาแฟเอสเปรสโซ่ร้อนๆ (กาแฟสดตามประสาคนไทย)
            อยู่บ้าน ก็อาจจะปวดหัวกับวิธีชงให้อร่อยก็เป็นได้ สมัยนี้มีเครื่องชงกาแฟที่มีความเป็นมาตรฐาน
            สามารถชงให้อร่อย รสชาติเหมือนกันทุกครั้ง อีกทั้งยังใช้งานง่ายออกมาจำหน่ายบ้างแล้ว นอกจากเครื่องชง
            ยังมีกาแฟสำเร็จรูปที่รสชาติเหมือนกาแฟเอสเปรสโซ่ทำออกมาให้เลือกหลายรสชาติด้วย
            คนที่ไม่ชำนาญในการชงกาแฟด้วยเอสเปรสโซ่ แมชชีน ถ้าอยากนั่งจิบกาแฟที่บ้านทุกวัน
            ก็ลองไปหามาไว้ติดบ้านกันสักเครื่องเป็นอีกทางเลือกที่ดีไม่น้อย
        </p>
        <div ng-include="'app/includes/credit.html'"></div>
    </div>
    <!--row-->
</div>
<!--container-->