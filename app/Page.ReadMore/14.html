<div class="container">
    <div class="row content">
        <!-- header -->
        <div class="col-md-12">
            <h1 class="mt-4">กากกาแฟ มีประโยชน์นะ ชงเสร็จแล้วอย่าเพิ่งทิ้ง
            </h1>
            <hr>
        </div>
        <!--page content-->
        <p>
            เมื่อก่อนตามบ้านพักอาศัย คนนิยมดื่มกาแฟกันเป็นแบบกาแฟผงกึ่งสำเร็จรูป เอามาชงน้ำร้อน
            ผสมกับน้ำตาลและครีมเทียมดื่มได้ทันที แต่สมัยนี้ คนนิยมดื่มกาแฟสดที่ชงจากเครื่องเอสเปรซโซ่กันมากขึ้น
            เนื่องจากเครื่องชงกาแฟเอสเปรสโซ่แบบขนาดเล็ก
            มีทำออกมาจำหน่ายกันอย่างแพร่หลายหรือจะเป็นเครื่องชงกาแฟสำเร็จรูปแบบแคปซูนก็มีให้เลือกมากขึ้นแล้ว
            กาแฟที่ชงจากเครื่องพวกนี้จะมี <strong>กากกาแฟ</strong> หลังจากชงเสร็จ ซึ่งคนส่วนใหญ่ก็เอาไปทิ้ง
            แต่รู้หรือไม่ว่ากากกาแฟสามารถนำมาใช้ประโยชน์ต่อได้อีก
        </p>
        <img src="https://bit.ly/2srCi4r" alt="" class="img-content">
        <h2><strong>คุณสมบัติของเมล็ดกาแฟ ที่ส่งต่อความดีไปสู่กากกาแฟ</strong></h2>
        <ol>
            <li>เมล็ดกาแฟมีคุณสมบัติดูดกลิ่นได้ดีมาก ชนิดที่เรียกว่า ถ้าเก็บรักษาไม่ดี
                เอามาชงจะได้กลิ่นอะไรหลายอย่างปนมามากมายเชียว</li>
            <li>มีกลิ่นเฉพาะตัว อย่างที่ทราบกันดีว่า กลิ่นกาแฟนั้นหอมแรง ชวนให้คนหลงใหลกันถ้วนหน้า</li>
            <li>มีสารคาเฟอีนและสารกระตุ้นการทำงานของหัวใจ ให้ร่างกายตื่นตัวและเลือดสูบฉีด
                เราดื่มแล้วถึงรู้สึกสดใสและกระปรี้กระเปร่านั่นเอง</li>
            <li>มีฤทธิ์เป็นกรดอ่อนๆ มีธาตุอาหารอยู่มากมาย</li>
            <li>มีสีน้ำตาลธรรมชาติ สวยงาม</li>
        </ol>
        <h2><strong>ประโยชน์ของ กากกาแฟ</strong></h2>
        <p>
            จากคุณสมบัติมากมายที่กล่าวไปข้างต้น ส่งผลให้กากกาแฟ ถึงแม้จะเป็นของเหลือใช้ ก็ยังเอามาทำประโยชน์ต่อได้อีก
        </p>
        <ol>
            <li><strong>ใช้ดูดกลิ่นอับสารพัดที่</strong></li>
            <p>
                เอาไปใส่ในตู้เย็น ดูดกลิ่นอาหารหรือผลไม้กลิ่นแรง ใส่ในตู้รองเท้า ตู้เสื้อผ้า ตู้เก็บของ
                ไว้ดูดกลิ่นอับหรือแม้แต่ตั้งไว้ในบ้านเฉยๆ ก็ได้เหมือนกัน วิธีการก็แสนง่าย คุณอาจจะใส่ในถ้วยแล้วตั้งไว้
                ผูกใส่ถุงกระดาษลักษณะคล้ายถุงการบูร แล้วห้อยไว้ในที่ต่างๆ ไม่เลอะเทอะสกปรก เปลี่ยนได้สะดวก
            </p>
            <li><strong>ใช้ไล่สัตว์</strong></li>
            <p>
                กลิ่นเฉพาะตัวของกาแฟที่มนุษย์เราชอบ แต่สัตว์หลายชนิดไม่ชอบ โดยเฉพาะมด ลองเอากากกาแฟไปทาขาโต๊ะ
                ทาฝาตู้กับข้าวหรือโรยตามพื้นที่มีมดขึ้นดู รับรองใช้แทนยาฆ่ามดได้แน่นอน
                ที่สำคัญเราผู้ใช้ก็ไม่เสี่ยงต่อสารเคมีอีกด้วย นอกจากมดแล้วเจ้าแมวน้อยก็ไม่ชอบกลิ่นกาแฟเช่นกัน
                หากบ้านไหนปลูกต้นไม้ มีสวนดอกไม้หรือพืชผักสวนครัว แล้วกลัวน้องแมวซนๆ ไปเข้าไปเล่นล่ะก็
                กากกาแฟช่วยคุณได้ เพียงคุณเอากากกาแฟไปโรยไปรอบๆ หรือผสมบนดินเท่านั้นเอง
                แถมยังป้องกันน้องแมวอุจจาระไม่เป็นที่เป็นทางได้อีก
            </p>
            <img src="https://bit.ly/2RMOOJV" alt="" class="img-content">
            <li><strong>ใช้บำรุงผิวหน้าผิวกายให้เปล่งปลั่ง</strong></li>
            <p>
                อย่างที่ทราบกันดีว่ากาแฟมีคาเฟอีนและสารต่างๆ ที่มีฤทธิ์กระตุ้นการทำงานของร่างกายให้เรารู้สึกตื่นตัว
                การรับสิ่งเหล่านี้ไม่เพียงแต่การกินเท่านั้น แต่สารเหล่านี้ยังสามารถซึมผ่านทางผิวหนังของมนุษย์ได้ด้วย
                เพราะฉะนั้น เราสามารถเอากากกาแฟมาพอกตัว พอกหน้า สารธรรมชาติที่อยู่ในกาแฟจะกระตุ้นให้เส้นเลือดขยายตัว
                สูบฉีดได้ดี ผิวจะดูมีน้ำมีนวลยิ่งขึ้น และกากกาแฟมีความสาก เอามาใช้เป็นสครับแทนเกลือ
                ขัดเซลล์ผิวที่ตายแล้วออก บำรุงเซลล์ผิวใหม่ๆ ที่ขึ้นมาทดแทน เรียกอีกอย่างว่า การดีท็อกซ์ผิว
                บางสูตรการบำรุงผิว มีการผสมขมิ้น น้ำผึ้ง น้ำนม โยเกิร์ต ฯลฯ เข้าไปเพิ่มเติม เรียกได้ว่าสาวๆ
                ห้ามพลาดเชียว
            </p>
            <li><strong>นอกจากบำรุงผิวแล้ว กากกาแฟยังบำรุงเส้นผม เส้นขนได้ด้วย</strong></li>
            <p>
                โดยการเอามาหมักผมไว้ จากนั้นสระผมตามปกติ ทำอย่างสม่ำเสมอจะทำให้ผมเรานุ่มเป็นเงางาม
                ไม่เพียงแต่ผมคนเท่านั้น แม้แต่ขนสัตว์ก็ช่วยได้ ให้เป็นเงางาม นุ่มหนาเช่นกัน
            </p>
            <li><strong>กากกาแฟสามารถนำไปใช้ทำปุ๋ยในการปลูกต้นไม้ได้เป็นอย่างดี</strong></li>
            <p>
                เนื่องจากในกากกาแฟมีธาตุไนโตรเจนสูง ซึ่งเป็นธาตุที่พืชนำไปใช้ในการเจริญเติบโต และยังมีโพแทสเซียม
                ฟอสฟอรัส โปรตีนและสารอื่นๆ อีกเล็กน้อย เรียกได้ว่ามีครบทั้ง N P K เลยทีเดียว
                นอกจากนี้กากกาแฟยังมีฤทธิ์เป็นกรดอ่อนๆ สามารถเอาไปช่วยปรับสภาพดินเค็มให้ดินเป็นกลางได้อีกด้วย
                หากใครไม่มีเวลา จะเอากากกาแฟเปล่าๆ ไปโรยหน้าดินแล้วพรวนดินเลยก็ได้
                แต่ถ้าเอาไปทำปุ๋ยตามขั้นตอนและวิธีการที่สมบูรณ์ ก็จะได้ผลที่ดียิ่งขึ้น
            </p>
            <img src="https://bit.ly/2FsE8KT" alt="" class="img-content">
            <li><strong>ใช้ในงานศิลปะ</strong></li>
            <p>
                กากกาแฟเมื่อเราเอาไปผสมน้ำจะให้สีน้ำตาลสวยงาม สามารถเอามาทำเป็นสีน้ำ ใช้วาดภาพ หรือใช้ย้อมผ้าได้ด้วย
                ที่สำคัญเป็นสีจากธรรมชาติร้อยเปอร์เซ็นต์ แต่อย่าเผลอเอากาแฟสำเร็จรูปแบบ 3 in 1 มาใช้เชียว
                ไม่อย่างนั้นได้มีมดมาเยี่ยมเยียนผลงานศิลปะของคุณแน่นอน
            </p>
        </ol>
        <p>
            รู้อย่างนี้แล้ว บ้านไหนที่ชงกาแฟจากเครื่องเอสเปรสโซ่หรือกาแฟแคปซูน อย่าเพิ่งเอากากกาแฟไปทิ้งซะหมด
            วิธีการเก็บ ต้องเก็บให้ห่างจากความชื้น ไม่อย่างนั้นกากกาแฟจะขึ้นรา สามารถห่อแล้วเก็บเข้าตู้เย็นได้
            และควรหลีกเลี่ยงแสงแดดด้วย เรียกได้ว่า ทั้งกินทั้งใช้ได้ประโยชน์ 2 ต่อจริงๆ
        </p>
        <div ng-include = "'app/includes/credit.html'"></div>
    </div>
    <!--row-->
</div>
<!--container-->