<div class="container">
    <div class="row content">
        <!-- header -->
        <div class="col-md-12">
            <h1 class="mt-4">เมล็ดกาแฟ เก็บอย่างไรให้คงคุณภาพได้ดี
            </h1>
            <hr>
        </div>
        <!--page content-->
        <p>
            เหล่าผู้คนที่ชื่นชอบการดื่มกาแฟ จนต้องไปหามาไว้ติดบ้าน อุตส่าไปซื้อหา <strong>เมล็ดกาแฟ</strong> พันธุ์ดี
            รสชาติถูกใจ
            หาซื้อเครื่องชงกาแฟคุณภาพดีมีมาตรฐาน เพื่อจะได้ดื่มกาแฟอร่อยๆ ที่บ้านได้ทุกวัน
            แต่ดื่มไปรสชาติกาแฟแย่ลงทุกวันๆ เพราะเก็บรักษาเมล็ดกาแฟไม่ถูกวิธี
            ของดีก็เลยกลายเป็นของไร้คุณภาพไปอย่างน่าเสียดาย แล้วทำอย่างไรถึงจะดื่มกาแฟอร่อยที่บ้านได้ทุกวัน
            มาดูวิธีการเก็บรักษาเมล็ดกาแฟเพื่อให้คงคุณภาพกันเลย
        </p>
        <img src="https://bit.ly/2srfQby" alt="" class="img-content">
        <h2><strong>เมล็ดกาแฟ ที่คั่วแล้วไม่ชอบอะไร</strong></h2>
        <ol>
            <li><strong>อากาศ</strong> เมล็ดกาแฟหลังคั่ว จะมีการเปลี่ยงแปลงภายใน ทำให้มีน้ำมันซึมออกมาเคลือบผิว
                น้ำมันส่วนนี้หากสัมผัสกับอากาศ จะเกิดปฏิกิริยาออกซิเดชั่น ทำให้เกิดกลิ่นเหม็นหืน คล้ายน้ำมันเก่า</li>
            <li><strong>ความชื้นหรือไอน้ำในอากาศ</strong> มันก็คือละอองน้ำนั่นเอง ถ้ามาสัมผัสกับเมล็ดกาแฟคั่วแล้ว
                จะทำให้ความกรอบของเมล็ดกาแฟลดลง ในน้ำยังมีส่วนประกอบเป็นออกซิเจนด้วย
                สิ่งนี้มีผลทำให้คุณภาพของกาแฟแย่ลงอย่างที่กล่าวไว้ในข้อแรก</li>
            <li><strong>ความร้อน</strong> ภายหลังจากที่มีการคั่ว เมล็ดกาแฟ แล้ว
                จะเกิดการเปลี่ยนแปลงภายในอย่างต่อเนื่องและยังไม่หยุดทันทีถึงแม้ว่าจะหยุดคั่วไปแล้วก็ตาม
                เพราะฉะนั้นต้องเรียกว่า เมล็ดกาแฟเริ่มนับอายุจากวันที่คั่วเสร็จเป็นวันแรก
                เพราะมันจะทำปฏิกิริยาจนเสื่อมลงไปเรื่อยๆ เร็วหรือช้าขึ้นอยู่ที่วิธีการเก็บรักษา</li>
            <ul>
                <li>กาแฟหลังคั่ว ถ้าไม่เก็บในถุงบรรจุ จะมีคุณภาพดีแค่ 7 วันเท่านั้น</li>
                <li>เก็บรักษาในถุงกระดาษ จะมีคุณภาพดีอยู่ประมาณ 2-3 สัปดาห์</li>
                <li>เก็บรักษาในถุงฟรอย จะมีคุณภาพดีอยู่ประมาณ 1 เดือน</li>
                <li>เก็บรักษาในถุงฟรอยที่มี one – way valve จะอยู่ได้นานสุดประมาณ 6 สัปดาห์</li>
                <li>เก็บรักษาในกระป๋องที่มีการบรรจุก๊าซไนโตรเจนเข้าไปด้วย สามารถเก็บได้สูงสุด 3
                    ปีสำหรับความร้อนนี้เป็นตัวเร่งปฏิกิริยาชั้นดีในเมล็ดกาแฟ ให้เปลี่ยนแปลงเร็วขึ้น
                    อายุของกาแฟก็จะสั้นลงเร็วขึ้นนั่นเอง</li>
            </ul>
            <li><strong>แสงแดด</strong> แสงแดดเป็นที่มาของความร้อน จึงเกิดผลดังที่กล่าวไว้ในข้อบน
                แต่หากเป็นแสดงที่ไม่มีความร้อนก็ไม่มีผลอะไร ทางที่ดีที่สุด เก็บไว้ให้ไม่โดนแดดจะดีกว่า</li>
            <img src="https://bit.ly/2TK4yee" alt="" class="img-content">
        </ol>
        <h2><strong>เก็บรักษาเมล็ดกาแฟที่บ้านอย่างไรดี</strong></h2>
        <p>หลักการตรง ๆ ตัวก็คือ หลีกเลี่ยง 4 อย่างที่เมล็ดกาแฟไม่ชอบนั่นเอง มีวิธีการง่าย ๆ มาแนะนำดังนี้</p>
        <ol>
            <li>เก็บเมล็ดกาแฟใน ถุงกาแฟ เพราะถุงกาแฟส่วนใหญ่จะทำมาเป็นฟรอยทึบแสงอยู่แล้ว หากเปิดใช้แล้ว
                ก่อนปิดถุงควรรีดอากาศออกจากถุงให้หมด พับปากถุงหลาย ๆ ชั้นเพื่อป้องกันอากาศเข้าถุง
                ติดสก็อตเทปหรืออาจจะใช้ตัวหนีบหนีบไว้ก็ได้ และควรจะนำถุงใส่ในกล่องที่มีฝาปิดสนิทอีกชั้นหนึ่ง
            </li>
            <li>เก็บไว้ในที่ไม่โดนแสงแดด ความร้อน และความชื้น โดยสามารถเก็บในตู้เก็บวัตถุดิบ ชั้นวางของแห้ง
                ที่สำคัญไม่ควรเก็บในตู้เย็น เพราะหากนำกาแฟออกจากตู้เย็นแล้วจะเกิดหยดน้ำเกาะตัว ทำให้กาแฟโดนความชื้นได้</li>
            <li>ควรเก็บรักษาเมล็ดกาแฟโดยเป็นยังเป็นเมล็ดอยู่ จะใช้เมื่อไหร่ค่อยนำมาบดแล้วกินให้หมดทันที
                เพราะกาแฟที่บดแล้ว มีพื้นที่ผิวสัมผัสกับภายนอกมากกว่า จะเก็บรักษาได้ยากกว่า อายุก็จะสั้นกว่านั่นเอง
                แต่หากบ้านไหนไม่มีเครื่องบดกาแฟ จำเป็นต้องให้ที่ร้านบดมาให้เลย
                วิธีการเก็บก็ไม่ต่างจากเมล็ดกาแฟทั่วไปตามอย่างขั้นต้น
                แต่รสชาติกาแฟก็ย่อมไม่เหมือนกาแฟที่เพิ่งบดใหม่แน่นอน
                เพราะฉะนั้นควรซื้อมาครั้งละพอประมาณโดยเก็บกินประมาณ 1 อาทิตย์</li>
            <img src="https://bit.ly/2Fw92RE" alt="" class="img-content">
        </ol>
        <h2><strong>การเลือกซื้อเมล็ดกาแฟ ให้มีการเก็บรักษาที่ยืนยาว</strong></h2>
        <p>
            กาแฟมีหลายยี่ห้อ หลายขนาดและหลายบรรจุภัณฑ์ มีทั้งขนาด 5 กิโลกรัม 1 กิโลกรัม 500 กรัม และ 250 กรัม
            แน่นอนว่าขนาดถุงเล็กที่สุดย่อมเก็บรักษาเมล็ดกาแฟได้นานกว่า เพราะการสัมผัสอากาศน้อยกว่า
            และบรรจุภัณฑ์ที่มีวาล์วปล่อยความดัน ก็จะช่วยให้อายุของกาแฟนานยิ่งขึ้น
            นอกจากนี้เราควรไปเลือกซื้อกาแฟจากโรงคั่วที่ทำใหม่ๆ หรือหากซื้อจากห้างร้านต่างๆ ให้ดูวันผลิต
            นับวันให้น้อยที่สุด เพียงเท่านี้คุณก็จะได้ดื่มกาแฟรสชาติดีเหมือนกันทุกวัน ที่บ้านได้แล้ว
        </p>
        <div ng-include = "'app/includes/credit.html'"></div>
    </div>
    <!--row-->
</div>
<!--container-->