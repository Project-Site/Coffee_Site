<div class="container">
    <div class="row content">
        <!-- header -->
        <div class="col-md-12">
            <h1 class="mt-4">เครื่องชงกาแฟ สโลว์ไลฟ์ ดื่มอย่างมีสุนทรีย์
            </h1>
            <hr>
        </div>
        <!--page content-->
        <p>
            เครื่องชงกาแฟมีหลายประเภท แน่นอนว่าเครื่องชงแบบเอสเปรสโซ่ได้รับความนิยมที่สุด
            เนื่องจากสามารถทำกาแฟได้อย่างรวดเร็ว เหมาะกับร้านกาแฟ แวะซื้อระหว่างทาง
            ดื่มแล้วเดินทางออกไปทำงานได้อย่างรวดเร็ว แต่สมัยนี้การใช้ชีวิตเปลี่ยนไปจากช่วงกำเนิดกาแฟ
            เพราะคนเราดื่มกาแฟเพื่ออรรถรสกันมากขึ้น ใช้เวลาในร้านกาแฟนานขึ้น การชงกาแฟแบบที่ต้องใช้เวลา หรือเรียกว่า
            slow coffee จึงกลายมาเป็นที่นิยมกันมาก
        </p>
        <img src="https://bit.ly/2D7UV3s" alt="" class="img-content">
        <p>
            <strong>Slow coffee</strong> ไม่ใช่กาแฟตามกระแสหรือดื่มแล้วดูเท่เพียงอย่างเดียว
            แต่รสชาติของมันมีเสน่ห์ที่แตกต่างจากการชงแบบเอสเปรสโซ่
            วันนี้เรามาทำความรู้เครื่องชงกาแฟและรสชาติของกาแฟที่ได้จากเครื่องชงแบบต่างๆกัน
        </p>
        <h2><strong>เครื่องชง slow coffee ยอดนิยม</strong></h2>
        
        <ol>
            <li><strong>French press เครื่องชงเฟรสเพรส </strong>ได้รับการคิดค้นและออกแบบโดยชาวอิตาลี
                ในเวลาต่อมาได้มีการจดสิทธิบัตรที่ประเทศฝรั่งเศสและได้รับความนิยมมากขึ้น มีการผลิตขายไปทั่วโลก</li>
            <ul>
                <li>ลักษณะเป็นแก้วทรงกระบอกมีก้านโลหะอยู่ตรงกลาง
                    ด้านบนสุดของก้านภายในจะเป็นแผ่นกรองสเตนเลสที่ประกอบติดอยู่กับฝาด้านใน</li>
                <li>วิธีการชงให้ได้รสชาติกาแฟสดแท้ๆ ต้องใช้กาแฟคั่วบดหยาบ ใส่ลงไปในกระบอกแก้ว เติมน้ำร้อนประมาณ 94-96
                    องศาเซลเซียส ลงไปตามปริมาณที่กำหนดของขนาดเครื่องชง ทิ้งเวลาไว้ 4 นาที
                    จึงกดลูกสูบลงเพื่อดันกากกาแฟให้ลงไปอยู่ก้นแก้ว จะได้น้ำกาแฟสดที่มีกลิ่นหอม</li>
                <li>เครื่องชงชนิดนี้ได้รับความนิยมมาก เนื่องจากใช้งานง่าย สะดวก พกพาไปได้ทุกที่ ไม่ใช่ไฟฟ้า
                    และมักใช้เมล็ดกาแฟคั่วกลาง จะได้รับรสและกลิ่นที่เป็นเอกลักษณ์ของเมล็ดกาแฟอย่างแท้จริง</li>
            </ul>
            <li><strong>Drip Filter หรือเรียกอีกชื่อว่า กาแฟดริป </strong>เครื่องชงนี้ได้รับการคิดค้นที่เยอรมัน
                จนแพร่หลายไปทั่วโลก โดยเฉพาะที่ญี่ปุ่นได้รับความนิยมเป็นอย่างมาก</li>
            <ul>
                <li>ลักษณะเป็นกรวยแก้วที่รองด้วยกระดาษกรอง มีกาน้ำร้อน แก้วกาแฟ</li>
                <li>วิธีการชง ให้ใช้กาแฟคั่วบดละเอียดปานกลาง ใส่ลงไปในกรวยที่รองด้วยประดาษกรอง แล้วเทน้ำร้อนผ่านผงกาแฟ
                    ใช้ความร้อนของน้ำกลั่นน้ำกาแฟให้หยดลงมาสู่แก้วด้านล่าง</li>
                <li>ครื่องชงนี้ได้รับความนิยมมาก ปัจจุบันร้านกาแฟในประเทศไทยมีกาแฟดริปจำหน่ายหลายแห่ง
                    มักใช้กาแฟคั่วกลาง กาดริปมีพวยปากกาขนาดเล็ก ให้น้ำไหลออกทีละน้อย บาริสต้าแต่ละคนจะมีเทคนิคการเทน้ำ
                    ระยะเวลาการกลั่นน้ำกาแฟที่ต่างกันไป</li>
                <img src="https://bit.ly/2FuueHK" alt="" class="img-content">
            </ul>
            <li><strong>Moka Pot หรือหม้อต้มกาแฟ</strong>เครื่องชงนี้เกิดขึ้นที่อิตาลีใช้หลักการแรงดันไอน้ำให้ผ่านกาแฟคั่วบด
                ผ่านฟิลเตอร์ คล้ายกับเครื่องเอสเปรสโซ่ ได้น้ำกาแฟเข้มข้น บางครั้งอาจะเรียกเครื่องชงนี้ว่า
                เป็นเครื่องเอสเปรสโซ่ขนาดจิ๋วประจำบ้าน แต่ความจริงแล้ว รสชาติกาแฟที่ได้ไม่เหมือนกันเลย</li>
            <ul>
                <li>ลักษณะเป็นหม้อต้มอลูมิเนียม มีปากกาสำหรับเทน้ำ ขารองสำหรับตั้งไฟ ต้มน้ำ</li>
                <li>วิธีการชง ให้ใช้กาแฟคั่วบดละเอียด แต่ไม่ละเอียดเท่าที่จะชงจากเครื่องเอสเปรสโซ่
                    หากใช้กาแฟบดละเอียดมากไป ผงกาแฟจะไหลออกมากับน้ำ ทำให้ขมและเป็นโคลน
                    แต่หากหยาบไปก็ไม่สามารถสกัดกาแฟออกมาให้รสชาติดี ใส่น้ำในหม้อชั้นล่างสุด ผงกาแฟจะอยู่ชั้นกลาง
                    กดอัดเล็กน้อยแต่ไม่เท่าที่ชงแบบเอสเปรสโซ่ และกาสำหรับรองน้ำกาแฟที่ได้แล้วจะอยู่ชั้นบนสุด
                    จากนั้นให้ความร้อนกับน้ำจนเดือนเป็นไอ สักพักน้ำกาแฟพร้อมดื่มก็จะค่อยๆ ไหลจนเต็มโถด้านบน
                    ปัจจุบันมีเครื่องที่เป็นหม้อต้มไฟฟ้าในตัวออกมาจำหน่ายแล้ว เสียบปลั๊ก ใช้งานได้ง่ายยิ่งขึ้น</li>
                <li>กาแฟที่ได้มีความเข้มข้นมาก สามารถนำมาเติมนม เติมน้ำแข็งหรือปรุงเป็นกาแฟรูปแบบอื่นๆ เช่น ลาเต้
                    มอคค่า ได้ด้วย</li>
            </ul>
            <li><strong>เครื่องชงกาแฟแบบเวียดนาม</strong>ถูกคิดค้นขึ้นที่เวียดนามตามชื่อ</li>
            <ul>
                <li>ลักษณะเป็นถ้วยกรองสเตนเลสขนาดเล็กประมาณปากแก้วกาแฟโบราณ มีฝาปิด</li>
                <li>วิธีการชงหลักการเหมือนกาแฟดริป คือใส่ผงกาแฟบดในถ้วยสเตนเลส แล้วนำไปวางไว้บนแก้วกาแฟ
                    จากนั้นเทน้ำร้อนให้ผ่านผงกาแฟ จะได้น้ำกาแฟไหลหยดลงสู่แก้วที่รองไว้</li>
                <li>การชงสไตล์นี้เรียบง่าย ไม่สิ้นเปลืองกระดาษกรอง สะดวก รวดเร็ว
                    ถือว่าการชงแบบนี้เป็นกาแฟโบราณสไตล์เวียดนามก็ได้</li>
            </ul>
            <li><strong>Cold Drip Coffee</strong>เป็นกาแฟที่ชงด้วยน้ำเย็น</li>
            <ul>
                <li>เครื่องชงลักษณะมี 3 ส่วน ส่วนบนสุดเป็นโถสำหรับใส่น้ำเย็น
                    ชั้นกลางเป็นกระบอกใส่กาแฟคั่วบดและมีชั้นฟิลเตอร์รองอยู่ด้านล่าง
                    ส่วนสุดท้ายเป็นโถสำหรับรองน้ำกาแฟที่หยดลงมา</li>
                <li>วิธีการชงคือ ใช้กาแฟคั่วบดหยาบ ใช้น้ำเย็นใส่ในโถด้านบน ซึ่งจะมีวาล์วน้ำอยู่ ปรับวาล์วให้น้ำค่อยๆ
                    หยดลงมา 1วินาที ไม่เกิน 1 หยด ตั้งทิ้งไว้ประมาณ 4 – 5 ชั่วโมง จะได้ปริมาณน้ำกาแฟระดับหนึ่ง
                    สามารถดื่มได้ทันที หรือจะนำไปแช่เย็นให้เย็นมากขึ้นก็ได้ แต่ไม่ควรเก็บไว้เกิน 3 วัน
                    จะทำให้รสชาติเพี้ยนไป</li>
                <li>ข้อดีของการชงแบบเย็นนี้ คือจะได้รสชาติกาแฟเข้มแบบนุ่มนวล หอมอร่อยกว่าชงแบบร้อน
                    เพราะน้ำเย็นจะไม่สกัดเอาความเปรี้ยวของกาแฟออกมาเท่าน้ำร้อน ข้อเสียคือใช้เวลานานมาก
                    ร้านกาแฟต้องทำไว้ก่อน วันหนึ่งได้ไม่กี่แก้วเท่านั้น</li>
                <img src="https://bit.ly/2TK7PtZ" alt="" class="img-content">
            </ul>
        </ol>
        <p>
            ปัจจุบันนี้ มีร้านกาแฟจำนวนไม่น้อยที่มีทางเลือกวิธีการชงกาแฟหลากหลายรูปแบบ เพื่อตอบสนองคนทุกกลุ่มไลฟ์สไตล์
            ถ้าคุณเป็นคนชอบดื่มกาแฟ และมีเวลามากพอ น่าจะลองหาเวลาว่างๆ ไปใช้ชีวิตสโลว์ไลฟ์ จิบกาแฟรสชาติใหม่ๆ ดูบ้าง
            แล้วคุณจะพบความแตกต่างที่ประทับใจไม่น้อยทีเดียว
        </p>
    </div>
    <div ng-include="'app/Includes/credit.html'"></div>
</div>
<!--row-->
</div>
<!--container-->