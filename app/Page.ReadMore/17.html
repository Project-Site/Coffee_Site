<div class="container">
    <div class="row content">
        <!-- header -->
        <div class="col-md-12">
            <h1 class="mt-4">ลาเต้ อาร์ต ศิลปะเพิ่มเสน่ห์ให้กาแฟ
            </h1>
            <hr>
        </div>
        <!--page content-->
        <p>
            ในยุคเทคโนโลยีที่มือถือเป็นปัจจัยที่ 5 และโซเชียลมีเดียกลายเป็นส่วนหนึ่งของชีวิต เรามักเห็นคนโพสต์รูป
            แชร์เรื่องราวความประทับใจที่ตนเองไปพบเจอมาเสมอๆ แม้แต่การไปร้านกาแฟสักแห่งหนึ่ง
            ยังขอถ่ายรูปถ้วยกาแฟลงอินสตาแกรม นั่นเป็นเพราะเจ้าตัวคงจะประทับใจลวดลายสวยๆ บนกาแฟที่เรียกว่า Latte Art
            ในแก้วนั่นเอง
        </p>
        <h2><strong>ลาเต้ อาร์ต ศิลปะในแก้วกาแฟ</strong></h2>
        <p>
            <strong>คำว่าลาเต้ (Latte) มีที่มาจากภาษาอิตาลี แปลว่า นม ส่วนคำว่า อาร์ต (Art) มีที่มาจากภาษาอังกฤษ
                แปลว่าศิลปะ
                รวมกันมีความหมายกล่าวถึง ศิลปะจากฟองนม</strong> ลาเต้ อาร์ตเกิดขึ้นครั้งแรกที่อิตาลี
            ประเทศที่เป็นต้นกำเนิดของวัฒนธรรมกาแฟที่แพร่หลายและนิยมไปทั่วโลกนั่นเอง
            ด้วยความที่อิตาลีนั้นเป็นเมืองแห่งศิลปะ ไม่ว่าจะทำอะไรก็มักแทรกไปด้วยศิลปะเสมอ อาชีพบาริสต้าเองก็เช่นกัน
            พวกเขาชงกาแฟ ไม่ใช่ให้ผู้ดื่ม ดื่มแล้วตื่นเพียงอย่างเดียว แต่เขาสร้างสุนทรียะในทุกขั้นตอน
            ตั้งแต่กลิ่นที่หอมหวน รสชาติอร่อยเลิศ รวมถึงภาพที่มองเห็นแล้วประทับใจ
            ด้วยการเทนมลงในถ้วยกาแฟให้เกิดเป็นลวดลายต่างๆ จนในที่สุดนักเดินทางชาติต่างๆ
            ที่ไปพบเห็นเกิดความประทับใจและนำกลับไปยังบ้านเมืองของตน จนลาเต้ อาร์ต แพร่หลายไปทั่วโลก
        </p>
        <p>
            จากอิตาลีสู่สหรัฐอเมริกาโดย เดวิด โชเมอร์ เจ้าของร้านเอสเปรสโซ วิวาเซ ร้านกาแฟชื่อดังแห่งเมืองซีแอตเทิล
            เข้ามาในเกาหลีและในญี่ปุ่นเป็นที่นิยมอย่างมาก จนเข้าสู่เมืองไทยเมื่อ 2544
            การแพร่หลายอย่างรวดเร็วและนิยมอย่างมากนี้ บ่งบอกได้เลยว่า ลาเต้ อาร์ตนี้สำคัญและมีคุณค่า
            ร้านกาแฟที่ก่อตั้งในยุคหลังๆ ต่างมีบาริสต้าที่ต้องทำลาเต้ อาร์ตเป็นกันทั้งนั้น
            เพราะเป็นที่ดึงดูดใจและสร้างความประทับใจแก่ลูกค้า ลายที่นิยมมาก ได้แก่ ลายหัวใจ ลายใบไม้ รูปหมี
            ยิ่งเป็นลายที่ทำยากๆ ไม่คุ้นตาอย่าง ลายนก หงส์ จะทำให้ดูว้าวเป็นพิเศษ
        </p>
        <h2><strong>ลาเต้ อาร์ต สร้างได้ 3 วิธี</strong></h2>
        <p>
            การเทลาเต้ อาร์ต จะบอกว่ายากก็ไม่ใช่ จะว่าง่ายก็ไม่เชิง แต่ไม่ว่าใครก็ฝึกฝนได้ ถ้ารักในศิลปะ
        </p>
        <ol>
            <li>free hand pour การเทแบบอิสระ</li>
            <p>
                เทคนิคนี้ต้องอาศัยความชำนาญ ความนิ่งของมือ สมาธิ การจับจังหวะเทนมลงในถ้วยกาแฟด้วยการส่ายข้อมืออย่างช้าๆ
                จนเกิดลายต่างๆ ลายที่เกิดจาก free hand pour มี 2 ลายที่เป็นนิยมคือ ลายหัวใจ ลายใบไม้
            </p>
            <li>Drag หรือการลาก</li>
            <p>
                เทคนิคการลาก การวาดเป็นเทคนิคที่ง่าย ไม่ต้องมีอะไรมาก อุปกรณ์ในการสร้างลาย เช่น Caramel sauce Chocolate
                sauce อุปกรณ์ในการลาก เช่น ไม้จิ้มฟัน แท่งคอกเทล การทำลาเต้ อาร์ตแบบนี้สามารถสร้างลวดลายได้หลากหลายมาก
                ตามแต่จินตนาการของผู้ทำ
            </p>
            <li>แบบผสม</li>
            <p>
                คือผสมเทคนิคการเทและการลากเข้าด้วยกัน เป็นการสร้างลายที่ยากขึ้น
                ต้องอาศัยความเร็วและเทคนิคแข่งกับเวลาก่อนกาแฟจะหายร้อนก่อนถึงมือลูกค้า
            </p>
        </ol>
        <img src="https://bit.ly/2VTcewB" alt="" class="img-content">
        <p>
            ที่บอกว่าจะง่ายก็ไม่เชิงนั้น เพราะว่าการสร้างลาเต้ อาร์ต ไม่ใช่ว่ารู้หรือเข้าใจแล้วจะทำได้
            แต่ต้องอาศัยการฝึกในให้คล่องมือ ถึงแม้มือใหม่จะได้รับการถ่ายทอดวิธีการของมืออาชีพได้เป๊ะก็ตาม
            แต่ผลงานก็อาจจะออกมาต่างกันเพราะความถนัดของแต่ละคนนั้นต่างกัน ทั้งการจับถ้วย องศาการเอียงถ้วย
            ระดับการส่ายมือและจังหวะ สิ่งเหล่านี้ต้องฝึกฝนให้รู้จักความถนัดของตัวเอง
            แล้วจะรู้ว่าทำแบบไหนถึงเข้ากับตัวเองมากที่สุด
        </p>
        <h2><strong>เอสเปรสโซ่ perfect shot กับ strem นม มองข้ามไม่ได้</strong></h2>
        <p>
            นอกจากฝึกฝนการเทนมแล้ว ยังมีปัจจัยที่มีผลต่อลวดลายของลาเต้ อาร์ตอีกได้แก่ <strong>การสตรีมนมและการทำเอสเปรสโซ่</strong>
        </p>
        <ul>
            <li><strong>การสตรีมนมคือ การใช้ไอน้ำร้อนของเครื่องชงกาแฟตีน้ำนมให้เกิดฟองนม</strong>
                ฟองนมที่ได้จะต้องเนียนนุ่มเหมือนเป็นโฟม ไม่มีฟองอากาศแบบฟองสบู่ (bubble)
                หากสตรีมนมแล้วฟองไม่ขึ้นก็จะทำให้ไม่เกิดลาย หรือถ้าได้ฟองมากไป ฟองจะลอยเต็มหน้าถ้วยกาแฟ
                กลายเป็นเครื่องดื่มคาปูชิโน่ ถ้าฟองที่ได้พอดีก็จริงแต่ไม่เนียน
                จะทำให้ลายออกมาไม่สวยพริ้วหรือเทลายได้ยากขึ้นกว่าเดิม</li>
            <li><strong>การทำเอสเปรสโซ่ ต้องทำให้ได้ perfect shot</strong> เนื่องจาก เอสเปรสโซ่ที่สมบูรณ์จะมี 3 ส่วนประกอบ ได้แก่ heart
                ,body และ crema ส่วน crema หรือที่เรียกว่าฟองกาแฟนั้นสำคัญเป็นอย่างยิ่งที่จะทำให้เกิดลายสวยงาม
                ฟองต้องได้ปริมาณและเนียน เอสเปรสโซ่ต้องสดใหม่เพราะ crema จะมีคุณภาพอยู่ไม่กี่วินาทีเท่านั้น
                หลังน้ำกาแฟออกมาจากเครื่องชง ลายต่างๆ
                สีขาวสลับน้ำตาลที่เราเห็นบนหน้ากาแฟนั้นก็คือฟองนมกับฟองกาแฟนั่นเอง
                จะว่าไปแล้วเครื่องดื่มโกโก้หรือชาเขียวก็สามารถทำลาเต้ อาร์ตได้เช่นกัน
                บารีสต้าสามารถสร้างความประทับแก่ลูกค้าที่ชื่นชอบเครื่องดื่มได้ทุกรูปแบบ</li>
        </ul>
        <img src="https://bit.ly/2Db3c6K" alt="" class="img-content">
        <p>
            ลาเต้ อาร์ตในยุคนี้น้อยคนที่จะไม่รู้จัก โด่งดังถึงขั้นมีการเปิดคอร์สสอน เรียนรู้เพื่อสร้างสรรค์ลวดลายใหม่ๆ
            มีการประกวดชิงแชมป์ของบาริสต้าจากที่ต่างๆ การเสิร์ฟกาแฟในยุคปัจจุบันยังได้ประโยชน์จากงานศิลปะชิ้นนี้อีก
            เนื่องจากคนที่ประทับใจในลาเต้ อาร์ตก็พากันถ่ายรูปแชร์ความสวยงาม ทำให้ร้านกาแฟนั้นๆ เป็นที่รู้จักมากยิ่งขึ้น
            ที่สำคัญคือบาริสต้าจะมีความสุขที่เห็นคอคอกาแฟมีความสุข
        </p>
        <div ng-include="'app/includes/credit.html'"></div>
    </div>
    <!--row-->
</div>
<!--container-->