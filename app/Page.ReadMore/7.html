<div class="container">
    <div class="row content">
        <!-- header -->
        <div class="col-md-12">
            <h1 class="mt-4">การแฟคั่ว มือสร้างคุณค่าให้ชีวิต
            </h1>
            <hr>
        </div>
        <!--page content-->
        <div class="col-md-12">
            <p>
                ประวัติศาสตร์การกินกาแฟมีมายาวนานพอๆ กับประวัติศาสตร์การมีอยู่ของมนุษย์
                อดีตที่เครื่องมือไม่ครบครันจึงต้องทำเองด้วยมือการทำกาแฟเองไม่ได้มีขั้นตอนยุ่งยากซับซ้อน
                ทุกอย่างเปิดเผย และใครๆก็สามารถผลิตกาแฟกินเองได้เรื่องราวการกินกาแฟในอดีตถูกนำมาย้อนเรื่องราว
                ให้คนปัจจุบันได้จับต้องได้ ผ่านวิธีการทำกาแฟ ที่เรียกว่า<strong> “กาแฟคั่วมือ”</strong>
            </p>
            <img src="https://bit.ly/2SMRuEU" alt="" class="img-content">
            <h2>
                <strong>กาแฟคั่วมือ ประกอบไปด้วยขั้นตอนสำคัญหลักๆ คือคั่ว บด ชง และดื่ม</strong>
            </h2>
            <p>
                การคั่วกาแฟนั้น เริ่มจากการนำเมล็ดกาแฟลงไปคั่วในกระทะร้อนๆ หลักการคือต้องค่อยๆคั่ว โดยใช้ไฟปานกลาง
                ต้องใช้ไม้พายคอยคนให้เมล็ดกาแฟร้อนทั่วเม็ด ต้องคนไปเรื่อยๆ จนกว่าเมล็ดกาแฟเปลี่ยนสีเป็นน้ำตาลแก่
                และมีกลิ่นหอมกาแฟออกมา
            </p>
            <p>
                หลังจากคั่วเมล็ดกาแฟได้ที่แล้ว ก็ถึงกระบวนการร่อนเปลือกออก ต้องนำเมล็ดกาแฟที่คั่วแล้ว ใส่กระด้ง
                แล้วร่อนให้เปลือกปลิวออกไปเหลือไว้แต่เมล็ดกาแฟล้วนๆ จากนั้นนำเมล็ดกาแฟที่ได้ไปบดด้วยเครื่องบด
                เสร็จจากขั้นตอนนี้ สิ่งที่ได้คือ <strong>“ผงกาแฟ”</strong>
            </p>
            <p>
                ต่อไปก็ถึงกระบวนการสำคัญคือ การชงกาแฟ ถึงขั้นตอนนี้คนชงต้องคิดเมนูไว้ในใจแล้วนะ ว่าอยากกินกาแฟเมนูอะไร
                เริ่มขั้นตอนนี้โดยการตักผงกาแฟไปลงเครื่องต้ม ต้มจนเดือด สิ่งที่ได้ก็คือ <strong>“น้ำกาแฟสด”</strong>
                จากนั้นก็นำกาแฟสดนี้ไปชงเข้าสูตรกาแฟที่อยากกินเลย เอาเมนูอะไรดีนะ เอสเพรสโซ่ ลาเต้ หรือคาปูชิโน่
                ดีน้ออออ
            </p>
            <p>
                สุดท้าย เอ้า หมดแก้ว ดื่มกันเลย ยกแก้วขึ้นมา หลับตา สูดกลิ่นกาแฟ เอากาแฟเข้าแตะลิ้น ละเมียดกลืนลงไป แหม
                มันช่างน่าภาคภูมิใจในฝีมือการชงกาแฟของตัวเองจริงๆ
            </p>
            <p>
                เพราะปัจจุบันคนส่วนใหญ่ต้องการความรวดเร็ว ทันใจ เรียกว่าอะไรก็ต้องได้ดั่งใจ จึงมักมีคนบอกว่า การ D.I.Y.
                กาแฟเอง เป็นอะไรที่ยุ่งยากมากขั้นตอน สู้เอาเวลาไปทำอย่างอื่นดีกว่า ปล่อยให้การชงกาแฟ
                เป็นหน้าที่ของบาริสต้าไปเถอะ
            </p>
            <p>
                ถ้าจะคิดแบบนั้นก็ไม่ผิดอะไร แต่แค่จะบอกว่าการ D.I.Y. กาแฟให้อะไรมากกว่าการได้ดื่มกาแฟนะ
                เพราะมีคนกล่าวไว้ว่า การที่คนเราได้ลงมือทำอะไรเอง จะทำให้คนๆนั้นรู้สึกถึงว่าตัวเองมีคุณค่า
                เกิดความภาคภูมิใจ มีความเชื่อมั่น นำไปสู่ความประสบสำเร็จในชีวิต ได้มากกว่าคนที่ได้รับทุกอย่างมาง่ายๆ
            </p>
            <img src="https://bit.ly/2SNo89j" alt="" class="img-content">
            <p>
                ทุกคนไม่จำเป็นต้องมานั่งทำคั่วกาแฟเองทุกวันหรอก เพราะการทำกาแฟโดยการคั่วมือนั้น ต้องใช้เวลามาก
                ต้องอาศัยความอดทน ทนร้อน ทนรอ ต้องใช้ความชำนาญกว่าที่จะได้รสชาติกาแฟที่คงที่
                และเหมือนกันกับรสชาติกาแฟที่คุ้นชิน บางทีสู้รสชาติที่บาริสต้าทำก็ไม่ได้ แต่ในรสชาติที่ไม่ได้เรื่องนั้น
                กลับทำคนเราให้ได้ใช้ชีวิตสโลว์ไลฟ์บ้าง เล่นบ้าง รอบ้าง อะไรบ้าง มันก็ประทับความทรงจำที่ดีให้กับเราๆได้
                อย่าลืมว่าชีวิตต่อไปจะดีได้ ต้องอาศัยความทรงจำที่ดีและความรู้สึกที่ดีนี่แหละ
            </p>
            <p>
                ใครอยากหาความทรงจำดีๆ ก็ลองแอบมองหาเมนู D.I.Y. กาแฟเอง ในร้านกาแฟแถวๆบ้านดูนะ
                เผื่อว่าวันหยุดจะได้มีอีกหนึ่งกิจกรรม ที่จะให้เราได้ลงมือทำอะไรๆสนุก ชีวิตจะได้รู้สึกว่ามีคุณค่ามากขึ้น
            </p>
            <!--Credit-->
            <div ng-include="'app/Includes/credit.html'"></div>
        </div>
    </div>
    <!--row-->
</div>
<!--container-->