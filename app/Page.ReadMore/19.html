<div class="container">
    <div class="row content">
        <!-- header -->
        <div class="col-md-12">
            <h1 class="mt-4">ดื่มกาแฟให้ได้ประโยชน์สูงสุด โทษต่ำสุด
            </h1>
            <hr>
        </div>
        <!--page content-->
        <p>
            กาแฟเป็นเป็นเครื่องดื่มที่นิยมไปทั่วโลก เนื่องจากความหอมและรสชาติอร่อยของมัน ทำให้ใครหลายๆ คน
            ดื่มกาแฟกันวันละหลายๆ แก้ว แต่ของทุกชนิดย่อมมีทั้งประโยชน์และโทษ
            แล้วเราจะดื่มกาแฟอย่างไรให้ได้ประโยชน์มากกว่าได้โทษ เพราะเหมือนสวรรค์กลั่นแกล้ง โดยเฉพาะของอร่อยๆ
            มักมีโทษมากกว่าประโยชน์เสมอ อย่างกาแฟนี้มีผลการศึกษาวิจัยมาจากหลายที่ถึงโทษของมัน
        </p>
        <h2><strong>โทษของกาแฟ</strong></h2>
        <ul>
            <li><strong>หัวใจเต้นเร็วกว่าปกติ เต้นไม่เป็นจังหวะ</strong> เนื่องจากกาเฟอีนมีฤทธิ์กระตุ้นกล้ามเนื้อหัวใจ
                ทำให้หัวใจทำงานหนักขึ้น</li>
            <li><strong>ความดันโลหิตสูงขึ้น</strong>นานถึง 12 ชั่วโมง คนที่มีภาวะเครียด ร่างกายจะมีความเสี่ยงเพิ่มขึ้นอีก</li>
            <li><strong>นอนไม่หลับ</strong> เพราะคาเฟอีนปริมาณหนึ่งมีฤทธิ์กระตุ้นประสาท ทำให้นอนหลับยาก หลับไม่สนิท
                ร่างกายไม่สามารถพักผ่อนได้เต็มที่</li>
            <li><strong>เร่งการหลั่งกรดในกระเพาะอาหาร</strong> กาเฟอีนมีฤทธิ์ไปกระตุ้นการหลั่งกรดเพปซิน (pepsin) และแกสตริน (gastrin)
                อาจทำให้โรคแผลในกระเพาะอาหารและลำไส้รุนแรงขึ้นได้</li>
            <li><strong>มีสารเสพติด</strong> ผู้ที่ดื่มกาแฟเป็นประจำ หากหยุดดื่มกะทันหันจะทำให้มีอาการปวดศีรษะ กระสับกระส่าย
                ร่างกายอ่อนเพลีย และง่วงนอน</li>
            <li><strong>เพิ่มระดับน้ำตาลในเลือด</strong></li>
            <li><strong>ความเสี่ยงในการเป็นโรคกระดูกพรุน</strong> เนื่องจากกาแฟมีฤทธิ์ในการขับปัสสาวะ โดยไปลดการดูดกลับของโซเดียม
                โพแทสเซียมและแคลเซียมออกจากไต ถ้าหากสูญเสียแคลเซียมออกจากร่างกายบ่อยๆ
                อาจเป็นการเพิ่มปัจจัยเสี่ยงต่อการเกิดโรคกระดูกพรุนในหญิงวัยหมดประจำเดือนได้</li>
            <li><strong>คาเฟอีนมีผลต่อการดูดซึมแร่ธาตุ</strong> โดยขัดขวางการดูดซึมของแร่ธาตุบางชนิด เช่น แคลเซียม สังกะสีและเหล็ก
                ผู้ที่ต้องการให้ร่างกายดูดซึมสารอาหารได้ดีเพียงพอ
                จึงควรพยายามหลีกเลี่ยงการดื่มกาแฟโดยเฉพาะในเด็กซึ่งเป็นวัยที่ต้องเจริญเติบโต</li>
            <img src="https://bit.ly/2VRBfs2" alt="" class="img-content">
        </ul>
        <h2><strong>ประโยชน์ของกาแฟ</strong></h2>
        <ul>
            <li><strong>กระตุ้นให้เกิดความตื่นตัว ลดอาการง่วงนอน</strong> สำหรับผู้ที่ต้องการทำงานต่อเนื่อง เช่น ทำงานรอบดึก
                ควบคุมเครื่องจักรกล รวมถึงผู้ขับขี่รถยนต์ระยะทางไกลๆ คาเฟอีนในปริมาณ 50- 200 กรัม
                จะทำให้ร่างกายกระปี้กระเปร่า</li>
            <li><strong>ช่วยลดอาการเมื่อยล้าจากการออกกำลังกาย</strong> คาเฟอีนจะไปกระตุ้นการหลั่งของสารสื่อประสาทเคทีโคลามีน
                (cetecholamine) ซึ่งจะไปกระตุ้นการสลายไขมันในเนื้อเยื่อให้เป็นพลังงาน
                ดังนั้นคาร์โบไฮเดรตที่อยู่ในรูปไกลโคเจน (glycogen) จึงยังคงเป็นแหล่งพลังงานสำรองที่สะสมในกล้ามเนื้อ
                ร่างกายจึงทนทานต่อกิจกรรมที่ใช้แรงมากได้นานขึ้น</li>
            <li><strong>กระตุ้นการทำงานของระบบเผาผลาญ</strong> คาเฟอีนช่วยกระตุ้นการทำงานของระบบเมตาบอลิซึม</li>
            <li><strong>มีสารต้านอนิมูลอิสระ</strong> ในกลุ่มโพลีฟีนอลเช่นเดียวกับผักผลไม้ สารตัวนี้มีชื่อว่า “กรดคลอโรจีนิก”
                เป็นสาเหตุนึงทำให้คนเราเหี่ยวช้าเมื่อทานพอเหมาะ</li>
        </ul>
        <p>
            เห็นไหมว่าเทียบคุณกับโทษแล้ว ดูโทษจะมีเยอะกว่าเสียอีก แต่ด้วยความอร่อยของกาแฟที่สุดจะห้ามใจในการดื่ม
            เราจะกินอย่างไรให้มีโทษต่อร่างกายน้อยที่สุด
        </p>
        <img src="https://bit.ly/2HaptWp" alt="" class="img-content">
        <h2><strong>ดื่มกาแฟให้ได้ประโยชน์สูงสุด โทษต่ำสุด</strong></h2>
        <ol>
            <li><strong>เลือกดื่มกาแฟอาราบิก้า</strong> เมล็ดกาแฟที่มีจำหน่ายมากในท้องตลาดคือพันธุ์อาราบิก้าและพันธุ์โรบัสต้า
                ที่แนะนำให้เลือกอาราบิก้าเพราะในเมล็ดกาแฟพันธุ์นี้มีคาเฟอีนน้อยกว่าพันธุ์โรบัสต้าถึง 4 เท่า
                นอกจากนั้นรสชาติยังอร่อย กลมกล่อมกว่าอีกด้วย</li>
            <li><strong>ดื่มกาแฟในปริมาณที่พอเหมาะ</strong> อย่างที่กล่าวไปข้างต้น อะไรที่มากไปย่อมไม่ดี
                แต่ถ้าปริมาณกำลังดีมีประโยชน์แน่ <strong>คาเฟอีนขนาด 50 – 200 มก. เป็นประโยชน์ต่อร่างกาย</strong> กระตุ้นให้ตื่นตัว
                เลือดสูบฉีด กระปรี้กระเปร่า เอสเปรสโซ่ 1 ช็อต มีปริมาณคาเฟอีนประมาณ 40 มก.
                โดยปกติแล้วร้านกาแฟมักจะชงกาแฟโดยใช้เอสเปรสโซ่ 2 ช็อตเป็นส่วนใหญ่
                นั่นหมายความว่าคุณสามารถดื่มกาแฟได้วันละ 2 ถ้วยได้อย่างสบาย หรือหากใครไม่ได้ดื่มในช่วงเวลาใกล้กัน
                เมื่อร่างกายขับคาเฟอีนออกไปบ้าง คุณก็สามารถรับคาเฟอีนเข้าไปเพิ่มได้อีก</li>
            <li><strong>ระวังส่วนผสมอื่นๆ เพิ่มเติมในกาแฟ</strong> หลายคนดื่มกาแฟ
                ไม่ใช่แค่ชอบรสชาติของกาแฟหรือไม่ได้ติดคาเฟอีนแต่อย่างใด พวกเขาเหล่านั้นติดความหวานต่างหาก
                เครื่องดื่มต่างๆ ไม่ว่าจะเป็นน้ำผลไม้ ชาเขียวสำเร็จรูป นมปั่นหรือแม้กระทั่งกาแฟ
                ย่อมมีการปรุงแต่งรสชาติเพิ่มเติม สิ่งเหล่านี้นี่เองที่เป็นอันตรายมากกว่า เพราะมีทั้งน้ำตาล
                ไขมันส่วนเกิน หากฝึกได้ให้เลือกดื่มกาแฟดำหรือเลือกนมแบบไขมันต่ำ น้ำตาลน้อย จะเป็นผลดีต่อร่างกายมากกว่า</li>
            <li><strong>ดื่มกาแฟให้ถูกเวลา</strong> คนทำงานหลายคนไม่มีเวลากินอาหารเช้า จึงเลือกกาแฟ ขนมปังสักชิ้นเป็นของรองท้อง
                แต่รู้หรือไม่ว่าเวลาเช้านั้นเป็นเวลาที่ร่างกายหลั่งสารกระตุ้นการทำงาน
                เราควรปล่อยให้ร่างกายได้ใช้สิ่งที่ธรรมชาติสร้างขึ้น <strong>ช่วงเวลาที่ดีที่สุดของการดื่มกาแฟคือเวลา 10
                โมงเป็นต้นไป</strong> ตอนบ่ายก็คือเวลาบ่าย 2 เพราะช่วงนั้นร่างกายจะเริ่มล้า
                การดื่มกาแฟในช่วงนี้เราจะได้รับประโยชน์จากคาเฟอีนได้เต็มที่ และไม่ควรดื่มในช่วงค่ำหลัง 2 ทุ่ม
                เพราะช่วงเวลากลางคืน ร่างกายต้องการพักผ่อน คาเฟอีนจะไปกระตุ้นการทำงานของร่างกายทำให้นอนหลับไม่สนิท</li>
            <li><strong>ไม่ควรดื่มกาแฟในขณะท้องว่าง</strong> เนื่องจากคาเฟอีนมีผลเร่งการหลั่งกรดในกระเพาะอาหาร
                เพราะอย่างนั้นวัฒนธรรมดั้งเดิมของการดื่มกาแฟแท้จริงแล้ว จึงมักดื่มหลังมื้ออาหารกลางวัน</li>
            <li><strong>ควรดื่มน้ำเปล่าให้มาก</strong> เนื่องจากคาเฟอีนนั้นมีฤทธิ์ในการขับปัสสาวะ
                เราจึงควรดื่มน้ำมากๆเพื่อชดเชยการสูญเสียน้ำจากร่างกาย</li>
            <li><strong>ทานอาหารที่ดีมีประโยชน์ โดยเฉพาะแคลเซียม</strong>
                เนื่องจากแคลเซียมนั้นจะถูกขับออกไปพร้อมกับปัสสาวะที่เป็นผลจากฤทธิ์ของคาเฟอีน
                เราจึงควรกินอาหารที่มีแคลเซียมสูงทดแทน เช่น ปลา บลอคโคลี หรือเลือกดื่มกาแฟนมไขมันต่ำแทนกาแฟใส่ครีมเทียม</li>
            <li><strong>ดื่มกาแฟถ้วยเล็กดีกว่า</strong> สำหรับผู้ที่ดื่มแก้ง่วง ควรดื่มกาแฟทีละน้อยแต่ดื่มไปตลอดวัน
                กาแฟจะเริ่มออกฤทธิ์ใน 15 นาที และอยู่ในร่างกายเราไปสักพัก
                การดื่มแบบนี้เราจะควบคุมประมาณคาเฟอีนให้พอดีกับร่างกายได้</li>
            <img src="https://bit.ly/2D9ESCa" alt="" class="img-content">
        </ol>
        <p>
            <strong>ที่สำคัญที่สุด เราไม่ควรดื่มกาแฟเพื่อโหมงานหนักและไม่ควรดื่มกาแฟแทนอาหารมื้อหลักเด็ดขาด</strong>
            เพราะไม่ว่าเราจะทำอะไร กินหรือดื่มอะไร ต่อให้ไม่ใช่กาแฟก็ตาม
            แต่เพียงแค่คุณปล่อยให้ร่างกายพักผ่อนไม่เพียงพอและไม่ได้รับสารอาหารที่มีประโยชน์
            ก็ย่อมส่งผลเสียต่อชีวิตคุณได้แล้ว
        </p>
        <div ng-include="'app/includes/credit.html'"></div>
    </div>
    <!--row-->
</div>
<!--container-->