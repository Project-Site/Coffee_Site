<div class="container">
    <div class="row content">
        <!-- header -->
        <div class="col-md-12">
            <h1 class="mt-4">จากผลเชอร์รี่ สู่กาแฟถ้วยโปรด
            </h1>
            <hr>
        </div>
        <!--page content-->
        <p>
            ก่อนจะเป็นเมล็ดกาแฟสีน้ำตาลเข้มที่คุ้นตาอย่างที่เราเห็นอยู่ทุกวัน
            รู้ไหมว่ากระบวนการผลิตกาแฟมีจุดเริ่มต้นอย่างไร วันนี้เราจะพาไปดู <strong>ผลเชอร์รี่สีแดง</strong>
            จุดเริ่มต้นของเครื่องดื่มที่นิยมไปทั่วโลก
        </p>
        <img src="https://bit.ly/2Hdteu3" alt="" class="img-content">
        <h2><strong>การเก็บผลเชอร์รี่สีแดงหรือผลกาแฟ</strong></h2>
        <p>
            เมล็ดกาแฟก็ต้องมาจากต้นกาแฟและจะเก็บเกี่ยวได้เฉพาะผลสุกเท่านั้น ซึ่งจะมีสีแดง สีเหลืองและเหลืองเข้ม
            โดยเก็บทีละเมล็ด ไม่เก็บแบบรูดทั้งกิ่ง เพราะกาแฟบางพันธุ์จะมีผลที่สุกไม่พร้อมกันในช่อเดียว ผลกาแฟที่ไม่แก่
            เมื่อนำไปแปรรูปจะทำให้ได้กาแฟที่คุณภาพไม่ดี
            ดังนั้นเกษตรกรจากไร่กาแฟชั้นดีจึงต้องระมัดระวังไม่ให้ผลที่ไม่สุกติดมาด้วย
            ไร่กาแฟบางที่มีวิธีเก็บเกี่ยวแบบใช้วัสดุที่เป็นแผ่นผืนเช่น
            ตาข่ายมาปูที่โคนต้นกาแฟแล้วเก็บเฉพาะผลที่สุกร่วงหล่นลงมา รวบรวมเป็นต้นๆ ไป แต่ในแง่ของคุณภาพแล้ว
            เมล็ดกาแฟสุกสีแดงที่ถูกเด็ดจากต้นเป็นกาแฟที่ดีที่สุด ส่วนผลสุกที่ตกหล่นลงมาจะแยกไว้เพราะคุณภาพต่ำกว่า
            ต้นกาแฟจะเริ่มออกดอกผลหลังจากปลูกไปแล้วประมาณปีที่ 3 และสุกประมาณเดือนพฤศจิกายนถึงเมษายน
        </p>
        <h2><strong>กรรมวิธีการผลิต เปลี่ยนผลเชอร์รี่เป็นเมล็ดกาแฟมี 2 วิธี</strong></h2>
        <h3><strong>วิธีการแบบเปียก</strong></h3>
        <p>
            การแปรรูปแบบเปียกใช้เวลา 1 – 2 สัปดาห์ มีขั้นตอนมากและต้นทุนสูง แต่จะได้กาแฟที่สะอาด
            มีคุณภาพและรสชาติที่มั่นคง นิยมใช้กับกาแฟอาราบิก้า
        </p>
        <ul>
            <li>ขั้นแรกเริ่มจากเก็บผลเชอร์รี่มาปลอกเปลือกออก ซึ่งต้องทำให้วันเดียวกันกับที่เก็บผล
                เพื่อป้องกันไม่ให้ผลเน่าเสีย</li>
            <li>จากนั้นนำมากำจัดเมือกที่ติดอยู่โดยการนำไปแช่น้ำ แช่ทิ้งไว้ประมาณ 24 – 36 ชั่วโมง
                ขั้นตอนนี้เป็นการล้างทำความสะอาดด้วย</li>
            <li>จากนั้นนำผลกาแฟไปตากแดดให้แห้งบนลานซีเมนต์หรือตากบนตะแกรงที่ยกให้สูงจากพื้นดิน
                เพื่อให้ความชื้นระบายออกได้มากยิ่งขั้น กว่าเมล็ดกาแฟจะแห้งต้องใช้เวลาประมาณ 7 วัน
                กาแฟที่ได้ในขั้นตอนนี้เรียกว่า กาแฟกะลา
                ชื่อนี้มาจากลักษณะของเมล็ดกาแฟมีเปลือกแข็งห่อหุ้มเมล็ดอยู่คล้ายกะลานั่นเอง</li>
            <li>จากนั้นจะต้องนำไปสีเอากะลา(เปลือกแข็ง)ออกจึงจะได้เป็นสารกาแฟ หรือเมล็ดกาแฟดิบที่เราเห็นกันทั่วไป
                เรียกชื่ออีกอย่างว่ากาแฟเขียวนั่นเอง</li>
        </ul>
        <h3><strong>วิธีการแบบแห้ง</strong></h3>
        <p>
            วิธีการแปรรูปแบบแห้ง ง่ายและต้นทุนต่ำ มีความยุ่งยากน้อยกว่าแบบเปียกแต่จะใช้เวลามากว่าประมาณ 2 – 3 สัปดาห์
            และสารกาแฟที่ได้เมื่อเปรียบเทียบกับกรรมวิธีแบบเปียก คุณภาพจะด้อยกว่า
            กรรมวิธีนี้เหมาะกับการผลิตกาแฟในปริมาณมากๆ นิยมใช้กับกาแฟพันธุ์โรบัสต้า
        </p>
        <ul>
            <li>ขั้นตอนการทำคือนำผลเชอร์รี่ที่เก็บได้มาตากแดดบนลานซีเมนต์
                ในระหว่างวันต้องหมั่นไถกลับด้านเพื่อให้เมล็ดกาแฟแห้งอย่างทั่วถึง ซึ่งต้องใช้เวลาประมาณ 15 วัน
                หรือจนกว่าจะแห้งดี ขั้นตอนนี้ก็จะได้กาแฟกะลา
            </li>
            <li>จากนั้นนำไปสีเอาเปลือกแข็งแห้งออก ก็จะได้สารกาแฟแบบที่เห็นกันแล้ว</li>
        </ul>
        <p>
            สารกาแฟหรือกาแฟเขียวจากวิธีนี้จะมีคุณภาพต่ำกว่าสารกาแฟที่ผลิตโดยวิธีแบบเปียก
            เพราะในช่วงเวลาระหว่างตากผลเชอร์รี่ที่ยังไม่แห้งดีนั้น จะเกิดการหมักตัวของเมือกที่อยู่ภายใน
            มีผลทำให้กลิ่นและรสของสารกาแฟด้อยลง เนื่องจากกาแฟมีคุณสมบัติไว้ต่อการดูดกลิ่นนั่นเอง
            การแปรรูปกาแฟไม่ว่าจะเป็นกรรมวิธีแบบแห้งหรือเปียกก็ตาม
            ไม่ควรตากบนลานดินโดนตรงเพราะกลิ่นของสารกาแฟที่ได้จะมีกลิ่นดินปนอยู่ด้วย
            เป็นผลทำให้คุณภาพของสารกาแฟทีได้ลดลงไปด้วย
        </p>
        <img src="https://bit.ly/2TKpilS" alt="" class="img-content">
        <h2><strong>จากกาแฟดิบ เป็นกาแฟส่งกลิ่นหอม</strong></h2>
        <p>
            เมื่อได้สารกาแฟหรือกาแฟดิบแล้วก็นำไปคั่วด้วยความร้อน โรงคั่วกาแฟแต่ละที่จะมีเทคนิคการคั่วที่ต่างกัน
            ขั้นตอนนี้ถือเป็นขั้นตอนสำคัญที่สุดในการผลิตกาแฟเลยก็ว่าได้ เพราะการคั่วกาแฟทำให้รสชาติ
            กลิ่นที่มีลักษณะต่างกันออกไป อาจจะเป็นเอกลักษณ์จากแหล่งที่มาของเมล็ดกาแฟ หรือเอกลักษณ์จากโรงคั่วนั้นๆ
            ที่อยากนำเสนอออกมาก็ได้ การคั่วเมล็ดกาแฟมีขั้นตอนยากพอสมควร ถึงกันมีการศึกษาเป็นศาสตร์เฉพาะทางเลยทีเดียว
            สามารถติดตามไปอ่านได้ที่ <a ui-sref="page16" style="color:#faa500">คั่วเมล็ดกาแฟต่างกัน ให้รสชาติที่ต่างกัน</a>
        </p>
        <img src="https://bit.ly/2SVuinU" alt="" class="img-content">
        <p>
            หลังจากคั่วเสร็จแล้วก็ บรรจุใส่ถุงส่งไปจำหน่ายยังที่ต่างๆ
            ด้วยเทคโนโลยีบรรจุภัณฑ์สมัยใหม่ทำให้เก็บเมล็ดกาแฟคั่วแล้วไว้ได้ระยะเวลานานขึ้น
            จนสามารถจำหน่ายเมล็ดกาแฟข้ามประเทศกันได้เลย หรือโรงคั่วบางที่ก็เปิดร้านกาแฟเป็นของตัวเอง
            และจำหน่ายแบบจำนวนน้อยๆ แก่ผู้บริโภคที่ต้องการซื้อไปชงเองที่บ้าน
            เรียกได้ว่ารับประกับความอร่อยสดใหม่แน่นอนจริงๆ
        </p>
        <p>
            สำหรับในไทยเรา แหล่งปลูกกาแฟมีหลายภูมิภาค ที่มีชื่อเสียงมากเลยคือกาแฟพันธุ์อาราบิก้า ต้องเป็นภาคเหนือ
            อย่างจังหวัดเชียงใหม่ ส่วนกาแฟพันธุ์โรบัสต้า ต้องยกให้เป็นของภาคใต้บ้านเรานี่เอง
        </p>
        <div ng-include = "'app/includes/credit.html'"></div>
    </div>
    <!--row-->
</div>
<!--container-->