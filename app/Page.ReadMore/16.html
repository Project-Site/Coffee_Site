<div class="container">
    <div class="row content">
        <!-- header -->
        <div class="col-md-12">
            <h1 class="mt-4">คั่วเมล็ดกาแฟต่างกัน ให้รสชาติที่ต่างกัน
            </h1>
            <hr>
        </div>
        <!--page content-->
        <p>
            การคั่วกาแฟเป็นศาสตร์หนึ่งที่ต้องมีการเรียนการสอนกันอย่างจริงจังทีเดียว
            เพราะการคั่วกาแฟมีผลต่อคุณภาพและรสชาติของกาแฟอย่างมาก การคั่วกาแฟคือ
            กระบวนการให้ความร้อนกับเมล็ดกาแฟดิบจนเกิดการเปลี่ยนแปลงสารดั้งเดิมในเมล็ดกาแฟดิบให้กลายไปเป็นสารที่ให้กลิ่นและรสชาติอันพึงประสงค์
            เมื่อนำมาชงเป็นเครื่องดื่ม
        </p>
        <img src="https://bit.ly/2RvYUQ8" alt="" class="img-content">
        <p>
            กาแฟแต่ละชนิดจะมีจุดที่เหมาะสมที่สุดในการคั่วแตกต่างกัน
            นักคั่วกาแฟที่ชำนาญจะรู้ว่าต้องคั่วกาแฟแต่ละชนิดต่างกันอย่างไร กาแฟบางชนิดเหมาะสำหรับคั่วแบบอ่อนเท่านั้น
            แต่กาแฟบางชนิดสามารถคั่วให้เข้มมากขึ้นจากจุดที่เหมาะสมได้เพื่อให้ความเข้มข้นกลบกลิ่นและรสที่ไม่พึงประสงค์บางอย่าง
        </p>
        <ul>
            <li>การคั่วเมล็ดกาแฟ ใช้เวลาคั่ว 10 – 23 นาที</li>
            <li>ในช่วงเวลา 14 -16 นาที ใช้อุณหภูมิ 177 – 191 องศาเซลเซียสและอุณหภูมิสูงสุดที่ 218 – 232 องศาเซลเซียส</li>
            <li>ในระหว่างการคั่วกาแฟที่อุณหภูมิปกติ กาแฟจะคลายกลิ่นหอมเหมือนถั่ว</li>
            <li>เมื่อใช้อุณหภูมิสูงสุดและระยะเวลาการคั่วที่นานขึ้น กาแฟจะส่งกลิ่นหอมไหม้</li>
        </ul>
        <h2><strong>เกิดอะไรขึ้นกับเมล็ดกาแฟในระหว่างการคั่ว</strong></h2>
        <p>
            เมล็ดกาแฟเมื่อนำมาคั่วด้วยความร้อนที่เกินระดับ 200 – 240 องศาเซลเซียส
            จะเกิดการเปลี่ยนแปลงทางกายภาพมากมายเช่น กาแฟเขียวจะขยายขนาดใหญ่ขึ้น
            พร้อมเปลี่ยนสีเป็นน้ำตาลไหม้และมีน้ำหนักลดลง เนื่องจากการระเหยของความชื้น
            แต่<strong>สิ่งที่สำคัญที่สุดที่ได้จากการคั่วคือ การพัฒนาของเมล็ดกาแฟจนกลายเป็นรสชาติที่เราคุ้นเคย</strong>
            เพราะกระบวนการดังกล่าวจะทำให้เกิดปฏิกิริยาทางเคมีขึ้น โดยโครงสร้างเซลล์พื้นฐานในเมล็ดกาแฟจะแตกตัวออก
            ทำให้เมล็ดกาแฟ <strong>ระเบิด</strong>
            เหมือนป๊อบคอร์น โปรตีนในเมล็ดกาแฟจะแตกตัวลงจนกลายเป็นเป๊ปไทด์
            และจะปรากฏอยู่บนผิวด้านบนของเมล็ดกาแฟในรูปของน้ำมัน ซึ่งเป็นที่รู้จักในชื่อ ไพโรลิซิส
            น้ำมันที่เกิดจากการเปลี่ยนแปลงทางเคมีอันสลับซับซ้อนกว่า 2,000
            ครั้งภายในเมล็ดระหว่างการคั่วนี้เองที่ทำให้เกิดกลิ่นและรสชาติอันหอมหวน
        </p>
        <ul>
            <li>ในระหว่างการคั่ว กาแฟจะคลายกลิ่นหอมออกมา</li>
            <li>ความชื้นของกาแฟจะหายไป 70 เปอร์เซ็นต์</li>
            <li>เมล็ดกาแฟขยายขึ้นร้อยละ 40 – 70</li>
            <li>สีของเมล็ดกาแฟเปลี่ยนเป็นน้ำตาลไหม้</li>
            <li>น้ำตาลถูกเปลี่ยนเป็นคาราเมล มีน้ำมันเคลือบผิวเมล็ดกาแฟ</li>
        </ul>
        <img src="https://bit.ly/2AKk6Yo" alt="" class="img-content">
        <h2><strong>ระดับของการคั่วกาแฟ 3 ระดับ</strong></h2>
        <ol>
            <li><strong>คั่วอ่อน Light Roast หรือเรียกว่า Cinnamon Roast หรือ American Roast</strong></li>
            <p>
                การคั่วระดับอ่อนให้กาแฟเป็นสีน้ำตาลอ่อนหรือเหลืองซีดคล้ายซินนามอน ไม่มีความมันที่ผิวเมล็ด
                ใช้อุณหภูมิความร้อนที่ประมาณ 350 องศาฟาเรนไฮ ใช้เวลาประมาณ 10-15 นาที
                การคั่วระดับนี้จะคงรสของของเมล็ดกาแฟดั้งเดิมไว้ได้มากที่สุด ให้ความรู้สึกของสมุนไพร ผลไม้ พืชเขียว
                และยังมีความเป็นกรดอยู่มากทำให้ออกรสอมเปรี้ยว
            </p>
            <li><strong>คั่วกลาง Medium Roast</strong></li>
            <p><strong>แบ่งย่อยได้อีกเป็น high ,City Roast ,City+ Roast ,full City Roast และ full City+ Roast</strong>
                กาแฟที่ได้มีความเข้มปานกลาง เมล็ดกาแฟเป็นสีน้ำตาลและมีความมันจากน้ำมันในเมล็ดเคลือบ
                รสชาติเข้มขึ้นอย่างกลมกล่อม ความเปรี้ยวลดลง คั่วที่อุณหภูมิ 400 – 430 องศาฟาเรนไฮ ใช้เวลาประมาณ 15 – 20
                นาที คนอเมริกันมักชอบกาแฟที่คั่วในระดับนี้ นำไปชงแบบหม้อต้มหรือใช้เครื่องแบบกด (French Press)
                เป็นส่วนใหญ่</p>
            <li><strong>คั่วเข้ม Dark Roast หรือเรียกว่า Vienna Roast ,French Roast ,Italian Roast</strong></li>
            <p>
                รสชาติกาแฟเข้ม เมล็ดสีน้ำตาลเกือบไหม้แต่ไม่ถึงกับดำ คั่วในอุณหภูมิ 450 องศาฟาเรนไฮ ระยะเวลาประมาณ
                15 – 20 นาที ผิวของเมล็ดมีน้ำมันซึมเคลือบผิว ไม่มีรสเปรี้ยวเพราะความเป็นกรดถูกความร้อนทำลายไปจนหมด
                การคั่วถึงระดับนี้จะทำให้รสชาติดั้งเดิมของเมล็ดกาแฟแทบไม่หลงเหลืออยู่
                แต่จะทดแทนด้วยความหนักแน่นของกลิ่นกาแฟรุนแรง เป็นที่ชื่นชอบของใครหลายๆ
                คนโดยเฉพาะคนไทยชอบดื่มกาแฟที่คั่วระดับนี้ มักนำไปชง Espresso
            </p>
        </ol>
        <img src="https://bit.ly/2Ru8yCL" alt="" class="img-content">
        <p>
            ระดับของการคั่วอยู่ที่ความชอบของแต่ละคน การคั่วกาแฟมักจะคั่วในประเทศของผู้บริโภคมากกว่าผู้ผลิต
            เนื่องจากเรื่องการเก็บรักษา เพราะกาแฟที่คั่วแล้วจะเก็บรักษายากกว่ากาแฟดิบและมีอายุน้อยกว่า
            อีกอย่างคือรสนิยมความชอบของคนแต่ละท้องที่ไม่เหมือนกันนั่นเอง
        </p>
        <div ng-include="'app/includes/credit.html'"></div>
    </div>
    <!--row-->
</div>
<!--container-->