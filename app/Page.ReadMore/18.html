<div class="container">
    <div class="row content">
        <!-- header -->
        <div class="col-md-12">
            <h1 class="mt-4">เมนูกาแฟเยอะจริง สั่งอย่างไรดี
            </h1>
            <hr>
        </div>
        <!--page content-->
        <p>
            เวลาเดินเข้าร้านกาแฟสมัยนี้ โดยเฉพาะร้านสมัยใหม่ชิคๆ คนที่ไม่ใช่คอกาแฟตัวจริงคงจะงงกันไม่น้อย
            เพราะนอกจากจะมีให้เลือกมากมายแล้ว ยังมีแต่ตัวหนังสือภาษาอังกฤษเต็มไปหมด แล้วแต่ละเมนูคืออะไร
            ผสมด้วยอะไรบ้าง อยากได้กาแฟรสชาติถูกใจต้องสั่งแบบไหน อ่านบทความนี้เสร็จแล้ว เดินเชิดๆ
            เข้าไปสั่งแบบคอกาแฟตัวจริงกันได้เลย
        </p>
        <img src="https://bit.ly/2srIIk3" alt="" class="img-content">
        <h2><strong>เมนูกาแฟยอดนิยม</strong></h2>
        <p>
            ร้านกาแฟสมัยใหม่ที่กล่าวมานี้ ส่วนใหญ่เป็นกาแฟจากวัฒนธรรมอิตาลีแทบทั้งนั้น
            หรืออาจจะมีบางร้านนำเสนอเป็นสไตล์ที่รับอิทธิพลมาจากออสเตรเลีย ซึ่งเป็นประเทศที่นิยมกาแฟมากไม่แพ้กัน
            เพราะฉะนั้นวันนี้เราขอเสนอเมนูยอดนิยมทั่วไปผสมๆ กัน แต่รับรองว่าคุ้นชื่อแน่นอน
        </p>
        <ol>
            <li><strong>Ristretto ริสเทรตโต้</strong> คือกาแฟที่เข้มข้นที่สุด เข้มข้นกว่าเอสเปรสโซ่เสียอีก (คำว่า
                ristretto มาจาก narrow
                คือการทำให้แคบ หรือน้อยลงนั่นเอง) เพราะริสเทรตโต้คือกาแฟครึ่งช็อตของเอสเปรสโซ่ กล่าวคือ ใช้ปริมาณผงกาแฟ
                7 กรัม (เท่าเอสเปรสโซ่ 1 ช็อต) แต่สกัดปริมาณน้ำกาแฟเพียง 15 ml เท่านั้น</li>
            <li><strong>Double ristretto</strong> ก็เหมือนเป็น <strong>ริสเทรตโต้ 2 ช็อต</strong> คือใช้ปริมาณผงกาแฟ 14
                กรัม โดยอัดผงกาแฟกับหัวชง Double
                group และปริมาณน้ำจะสกัดออกมา 30 ml แบ่งเป็นข้างล่ะ 15 ml</li>
            <li><strong>Espresso หรือ Single espresso</strong> เป็นชื่อกาแฟที่คุ้นหูมาก เอสเปรสโซ่มีความหมายว่า
                เร่งด่วนหรือรวดเร็ว
                (express) เพราะ<strong>เป็นกาแฟที่เป็นต้นเรื่องในการทำกาแฟเมนูอื่นๆ</strong> ส่วนประกอบคือผงกาแฟ 7 กรัม
                สกัดน้ำกาแฟเข้มข้น 30 ml หรือ 1 ออนซ์ โดยใช้หัวชง Single group เสิร์ฟมาในถ้วยเล็ก
                เมนูนี้เป็นกาแฟที่นักชิมนิยมกัน ชิมเพื่อรับรู้กลิ่นและรสชาติที่แท้จริงของเมล็ดกาแฟ</li>
            <li><strong>Doppio</strong> ก็คือ <strong>เอสเปรสโซ่ 2 ช็อตนั่นเอง</strong> คำว่า DOPPIO มีความหมายว่า
                double
                เพราะฉะนั้นเราอาจเรียกเมนูนี้ได้อีกชื่อว่า DOUBLE ESPRESSO ส่วนประกอบคือผงกาแฟ 14 กรัม สกัดน้ำกาแฟออกมา
                60 ml แต่สำหรับชาวต่างชาติบางคน หากเขาสั่ง DOPPIO บางทีอาจหมายถึง DOUBLE RISTRETTO ก็เป็นได้
                เราอาจจะถามทางร้านเพื่อความแน่ใจก่อนว่าเมนูนี้เป็น OF ESPRESSO ใช่หรือไม่</li>
            <li><strong>Caffee lungo ลันโก้</strong> เมนูนี้ไม่คุ้นตากันนัก ลักษณะกาแฟที่ได้จะคล้ายกับอเมริกาโน่
                คือเป็นช็อตเอสเปรสโซ่ที่มีน้ำเยอะ กล่าวคือใช้ผงกาแฟเท่าเอสเปรสโซ่ธรรมดา แต่ใช้เวลาสกัดกาแฟนานขึ้น
                ให้ได้น้ำกาแฟเยอะขึ้น อยู่ที่ประมาณ 60 – 75 ml ต่างกับอเมริกาโน่ตรงครีม่า(ฟองกาแฟ)
                จะลอยสวยงามส่งกลิ่นหอมอยู่ด้านบน เกิดขึ้นจากผู้ที่เห็นว่าเอสเปรสโซ่รสเข้มเกินไป
                เมนูนี้จึงเหมาะกับผู้ที่ชอบกาแฟรสอ่อนกว่า</li>
            <li><strong>Americano อเมริกาโน่</strong>เมนูนี้เกิดขึ้นจากชาวอเมริกัน เห็นว่าเอสเปรสโซ่ขมบาดคอ
                เขาจึงผสมน้ำลงไปเพื่อให้เจือจาง เป็นกาแฟที่ได้รับความนิยมมากชนิดหนึ่งในเมืองไทย สำหรับคนที่ไม่ดื่มนม
                ส่วนผสมไซส์ปกติคือ สกัดเอสเปรสโซ่ 60 ml แล้วเติมน้ำร้อนประมาณ 120 – 150 ml</li>
            <img src="https://bit.ly/2DaTbXq" alt="" class="img-content">
            <p>กาแฟ 6 เมนูข้างต้นนี้เป็นกาแฟดำทั้งหมด
                ต่อไปเราไปดูกาแฟนมหรือกาแฟที่มีส่วนผสมของอย่างอื่นเพิ่มเติมกันบ้าง</p>
            <li><strong>Affogato อัฟโฟกาโต้</strong> เมนูนี้ถือเป็น Dessert Coffee เพราะส่วนผสมคือ
                เอสเปรสโซ่ที่ราดลงไปบนไอศกรีม 1 สกู๊ป
                ส่วนใหญ่จะเป็นไอศกรีมกลิ่นวนิลา เมนูนี้ไม่เน้นรสราชติกาแฟมากเท่าไหร่นัก</li>
            <li><strong>Macchiato มัคคีอาโต้</strong> หรือออกเสียงว่า แม็ค เกีย โต้ เมนูค่อนข้างจะคุ้นตา
                แต่ชาวไทยเราเอามาดัดแปลงเสียแล้ว แต่ดั้งเดิมมาคือกาแฟเอสเปรสโซ่ 1 ช็อต
                พร้อมด้วยฟองนมที่สตรีมจนเนียนหยอดลงไปตรงกลางครีม่า 1-2 ช้อนชา เสิร์ฟมาในแก้วเล็ก
                เมนูนี้สำหรับผู้ที่ชื่นชอบกาแฟรสเข้มแต่อยากได้ความมันของนมมาเล็กน้อยสำหรับการเอาเข้ามาในไทยแล้วเปลี่ยนลักษณะไปจะเป็นแบบ
                <strong>ลาเต้ มัคคีอาโต้เย็น</strong> กรรมวิธีและส่วนผสมคือ
                ใช้นมสดเทลงไปในแก้วที่ใส่น้ำแข็งไว้เรียบร้อยแล้ว
                จากนั้นตามด้วยช็อตเอสเปรสโซ่ ที่สำคัญคือ <strong>ห้ามคนกาแฟ</strong> เราจะเห็นเป็น 3 ชั้น
                ชั้นล่างสุดคือสีขาวของนม
                ชั้นกลางคือสีน้ำตาลอ่อนที่เกิดจากนมผสมกาแฟ ส่วนบนสุดสีน้ำตาลเข้มคือเอสเปรสโซ่นั่นเอง
                วิธีดื่มคือใช้หลอดดูดจากชั้นล่างสุดก่อนเพื่อรับรสนมอย่างเต็มที่ เมื่อชั้นล่างหมดไปเราจะได้รับรส กาแฟนม
                จากนั้นปิดท้ายด้วยรสชาติของกาแฟเพียวๆ นี่แหละคือเสน่ห์ของการดื่มมัคคีอาโต้ที่หลายคนไม่รู้
                พอสั่งแล้วคนกาแฟจนทำให้กลายเป็นลาเต้ไปเสีย</li>
            <img src="https://bit.ly/2ssM4Dh" alt="" class="img-content">
            <li><strong>Latte ลาเต้</strong> เมนูยอดฮิตนี้มีที่มาจากอิตาลี คำว่า latte แปลว่านม
                ถ้าเราไปอิตาลีแล้วสั่งว่า ลาเต้
                คุณจะได้นมร้อนมา 1 แก้วแน่นอน เพราะชื่อเต็มๆ ของมันคือ <strong>cafee latte หมายถึง กาแฟนม</strong> นั่นเอง
                ส่วนผสมไซส์ปกติคือ เอสเปรสโซ่ 60 ml แล้วใส่นมที่สตรีมจนเนียนประมาณ 120 -150 ml ให้มีฟองนมหนาประมาณ 1
                เซนติเมตรที่ผิวหน้า เมนูนี้สำหรับผู้ที่ชื่นชอบกาแฟรสนุ่มละมุน ไม่เข้ม
                ดื่มง่ายคล้ายดื่มนมรสกาแฟเลยทีเดียว</li>
            <li><strong>Piccolo Latte ปิกโกโร่ ลาเต้</strong> คำว่า piccolo มาจากภาษาอิตาลี หมายความว่า เล็ก
                เพราะฉะนั้นเมนูนี้คือ
                กาแฟนมแก้วเล็กนั่นเอง ความเล็กนี้หมายถึงการใส่นมให้น้อยลง เพื่อให้ได้รสชาติกาแฟที่เข้มขึ้น
                โดยปกติจะใส่นมอยู่ที่ 40 – 50 ml ให้มีฟองนมหนาประมาณครึ่งเซนติเมตรเท่านั้น
                ซึ่งจะน้อยกว่าครึ่งหนึ่งของลาเต้ปกติ
                สำหรับผู้ที่ชอบดื่มกาแฟรสเข้มหรือไม่อยากดื่มนมในประมาณที่เยอะนั่นเอง</li>
            <li><strong>Flat White</strong> เป็นกาแฟที่ได้รับความนิยมจากชาวออสซี่เช่นเดียวกับลาเต้เลยทีเดียว
                ส่วนผสมคล้ายลาเต้ คือ
                เอสเปรสโซ่ แล้วตามด้วยนมที่สตรีมจนเนียนโดย <strong>ไม่เน้นฟองนม หรืออาจเรียกได้ว่า
                    ไม่เอาฟองนมเลยก็ว่าได้</strong>
                ตอนดื่มกาแฟนี้จะรู้สึกถึงความลื่นและมันของเนื้อนม กาแฟเมนูนี้มักจะไม่เทจนปริ่มถ้วย เนื่องจาก Flat White
                มีฟองน้อย เวลาเสิร์ฟเสี่ยงต่อการหกเลอะเทอะได้ง่าย</li>
            <li><strong>Cappuccino คาปูชิโน่</strong> อีกหนึ่งเมนูยอดฮิตที่มาจากอิตาลีอีกเช่นเคย
                ชื่อนี้มีที่มาจากนักบวชนิกายหนึ่ง
                ที่มีการแต่งตัวสวมหมวกครอบสีขาวนูนๆ กลางศีรษะ คล้ายหน้าตาของกาแฟ ส่วนประกอบสำคัญในเมนูนี้คือ เอสเปรสโซ่
                60 ml แล้วใสนมสตรีมประมาณ 60 – 90 ml ที่สำคัญคือจะต้องเทฟองนมลงไปด้วยให้หนาพูนเป็นลักษณะทรงขนมมัฟฟิน
                หากแบ่งเป็นเลเยอร์ จะต้องได้ 3 ชั้นเท่าๆ กันพอดีคือ กาแฟ นม ฟอง
                จากนั้นโรยหน้าด้วยผงโกโก้หรือผงซินนาม่อน คาปูชิโน่จะให้รสเข้มกว่าลาเต้เพราะใช่นมน้อยกว่า
                จุดเด่นสำคัญเลยคือฟองนมและกลิ่นของซินนาม่อน
                การดื่มกาแฟผ่านฟองนมเป็นอีกหนึ่งความสุนทรีย์ของผู้ที่ชื่นชอบเครื่องดื่มนี้นั่นเอง</li>
            <li><strong>Caffe Mocha มอคค่า</strong> ชื่อของเมนูนี้มาจากชื่อเมือง mocha ในประเทศเยเมน
                เป็นเมืองท่าสำคัญในการค้าขายกาแฟ
                โดยเมล็ดกาแฟที่มีชื่อเสียงของที่นี่มีรสคล้ายช็อกโกแลต เป็นเอกลักษณ์มากและเป็นที่ชื่นชอบจนโด่งดังไปทั่ว
                ดังนั้นส่วนผสมสำคัญของกาแฟมอคค่าคือ กาแฟลาเต้ที่ใส่ผงหรือไซรับช็อกโกแลตลงไปนั่นเอง</li>
        </ol>
        <img src="https://bit.ly/2DaTq4M" alt="" class="img-content">
        <p>จบไปแล้ว 13 เมนูคุ้นหูคุ้นตา เมนูที่เสนอไปนี้เป็นกาแฟร้อนทั้งสิ้น บางเมนูก็สามารถทำเป็นกาแฟเย็นได้
            ใครชอบแบบไหน เดินเข้าร้านกาแฟไปสั่งแบบมั่นใจได้เลย</p>
        <div ng-include="'app/includes/credit.html'"></div>
    </div>
    <!--row-->
</div>
<!--container-->