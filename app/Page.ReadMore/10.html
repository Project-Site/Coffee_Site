<div class="container">
    <div class="row content">
        <!-- header -->
        <div class="col-md-12">
            <h1 class="mt-4">คนไทยอยากเรียก เอสเปรสโซ่เย็น ผิดไหม
            </h1>
            <hr>
        </div>
        <!--page content-->
        <p>
            คนที่เป็นคอกาแฟตัวจริง คงจะต้องดื่มกาแฟมาหลายรูปแบบจากหลายๆ ที่มา
            และคงต้องศึกษาวัฒนธรรมกาแฟของแต่ละแหล่งมาบ้าง จะรู้ว่ากาแฟเอสเปรสโซ่ ซึ่งเป็นที่นิยมไปทั่วโลก
            ดั้งเดิมมาจากประเทศอิตาลี ชงดื่มแบบร้อนเท่านั้น แต่พอเข้ามาในประเทศไทยแล้ว กลับเห็นมี เอสเปรสโซ่เย็น
            อยู่ในเมนูด้วย แล้วมันมาจากไหน
        </p>
        <img src="https://bit.ly/2D8D9gD" alt="" class="img-content">
        <p>
            วัฒนธรรมการดื่มกาแฟของไทย เราเองก็มีมานาน สมัยอดีตร้านกาแฟหรือจะเรียกว่าคาเฟ่ก็ได้
            มักจะอยู่ในแหล่งชุมชนใกล้บ้าน ผู้ดื่มส่วนมากก็คือคนในชุมชนนั้นๆ มักเป็นผู้ใหญ่ ผู้สูงอายุ
            ออกมาดื่มกาแฟคู่กับปาท่องโก๋ตอนเช้า ดื่มไปนั่งจับกลุ่มคุยสังสรรค์กันไป จึงเกิดเป็นที่มาของคำว่าสภากาแฟ
            วิธีการชงตอนนั้นใช้ถุงผ้า(ถุงกาแฟ) ใส่เมล็ดกาแฟคั่วบดในถุง แล้วเทน้ำร้อนลงไป
            เอาแต่น้ำกาแฟที่ไหลผ่านออกมาเสิร์ฟให้ลูกค้า
        </p>
        <p>
            ยุคหลังมีกาแฟสมัยใหม่แพร่เข้ามาในไทย เป็นกาแฟจากอิตาลี มีเครื่องชงทันสมัย ความนิยมของกาแฟรูปแบบใหม่นี้
            ได้เปลี่ยนวัฒนธรรมการดื่มกาแฟของคนไทย จากสังคมเล็กๆ ในชุมชน ให้กระจายออกกว้างขึ้นสู่สังคมเมือง
            คนที่ดื่มกาแฟมีความหลายหลายขึ้น เป็นทั้งวัยทำงาน นักธุรกิจ นักศึกษา ผู้สูงอายุก็ยังชอบ แต่ปัญหาคือ
            กาแฟแบบดั้งเดิมของไทยเราก็ยังมีอยู่ มันจึงเกิดการซ้อนกันของรูปแบบกาแฟขึ้นมา
            เพื่อจะสื่อสารกันให้เข้าใจว่ากาแฟที่ต้องการนั้นมันรสชาติอย่างไร ชงแบบไหน
            กาแฟดั้งเดิมจึงถูกเรียกเป็นกาแฟโบราณ ส่วนกาแฟแบบใหม่ที่เข้ามา มีคำใหม่ให้ใช้ว่า เอสเปรสโซ่
            เรียกตามที่มาจากอิตาลี จะบอกว่าถูกหรือผิดก็ไม่ได้ เพราะไม่ได้มีใครกำหนดไว้
            คำเรียกนี้เป็นการช่วยกันแก้ปัญหากันเองแบบให้สื่อสารกันเข้าใจระหว่างผู้ซื้อกับผู้ขายกาแฟนั่นเอง
        </p>
        <h2><strong>อยากดื่มกาแฟเย็นเหมือนเดิม แต่เดินเข้าไปในร้านกาแฟสมัยใหม่</strong></h2>
        <p>
            เมื่อคนรุ่นเก่าอยากดื่มกาแฟเย็น แต่อยากดื่มจากการชงแบบใหม่ เพราะได้รสชาติหอมกว่า เข้มข้นกว่า
            เนื่องจากใช้กาแฟคั่วแท้ๆ ชงสดถ้วยต่อถ้วยด้วยเครื่องชงสมัยใหม่ มีคุณภาพ
            แต่คนที่ดื่มกาแฟดั้งเดิมจะเรียกอย่างไรดี เพราะถ้าบอกว่ากาแฟเย็น
            คนก็อาจจะเข้าใจว่าหมายถึงกาแฟชงถุงกาแฟใส่น้ำแข็ง แบบที่เราเพิ่งตั้งชื่อให้มันว่ากาแฟโบราณ อย่างนั้นเรียก
            เอสเปรสโซ่เย็น น่าจะเข้าใจ ผลที่ได้คือ คนขายก็เข้าใจ คนซื้อก็ถูกใจ ต่างคนก็ได้ในสิ่งที่ต้องการ
        </p>
        <img src="https://bit.ly/2soMV85" alt="" class="img-content">
        <h2><strong>แล้วเรียกเอสเปรสโซ่เย็น ผิดตรงไหน</strong></h2>
        <p>
            ในโลกสมัยใหม่ มีกลุ่มคนที่มีความรู้หลากหลายทางวัฒนธรรม ต้องการให้ทุกอย่างถูกตามแบบประเพณีความเป็นมา
            ไม่ชอบใจและไม่เห็นด้วย เพราะเมื่อพิจารณาถึงคำว่า เอสเปรสโซ่เย็น จากแหล่งกำเนิดของกาแฟเอสเปรสโซ่แล้ว
            คนกลุ่มนั้นบอกว่า เมนูนี้ ไม่มีในโลกหรอก มันไม่ได้ชงแบบนี้ ไม่ควรใส่นมข้น ไม่ควรมีรสชาติหวานมันอย่างนั้น
            ยิ่งไปกว่านั้น ยังบอกว่าเรารับวัฒนธรรมของเขามาแล้วนำมาใช้แบบผิดๆ ไร้รสนิยม และยังพูดด้วยน้ำเสียงเหยียดๆ
            ว่านี่มัน ไทยแลนด์โอนลี่ จริงๆ
        </p>
        <h2><strong>คนไทยอยากเรียก เอสเปรสโซ่เย็น ผิดไหม</strong></h2>
        <p>
            หากเราคิดว่า แรกเริ่มเดิมที ไม่มีคำว่ากาแฟมอคค่า หรือกาแฟลาเต้ในโลกในนี้เหมือนกัน
            แต่เมื่อมีคนเอานมเทผสมในกาแฟ แล้วยังผสมด้วยไซรับช็อกโกแลตอีก ก็เกิดชื่อกาแฟดังกล่าวขึ้นมา
            แล้วถ้าเราจะบัญญัติคำว่า เอสเปรสโซ่เย็น ซึ่งหมายถึง การเอากาแฟเอสเปรสโซ่ผสมนมข้นแล้วราดบนน้ำแข็ง
            โดยพบที่ประเทศไทยเป็นครั้งแรก อย่างนี้จะผิดอะไรมากไหม หรือแม้แต่กาแฟลาเต้เย็นที่พบในเมืองไทย
            หมายถึงเอสเปรสโซ่ใส่นมข้นและนมสดเยอะๆ มันผิดไปจากวัฒนธรรมดั้งเดิมที่เรารับมาก็จริง
            แต่หากการเปลี่ยนแปลงในเมืองไทยเป็นแบบนี้แล้ว ไม่ทำให้ประเทศชาติเสียหาย เกิดการรบราฆ่าฟัน
            หรือทำให้วัฒนธรรมกาแฟโลกจะต้องล่มสลายไป แต่กลับสร้างความนิยม รสชาติที่แตกต่าง มีความสร้างสรรค์
            ผสมนั่นนี่เข้าไปแล้วเพิ่มมูลค่าได้มากยิ่งขึ้น กลับกลายเป็นเรื่องที่ดีขึ้นอีกไม่ใช่หรือ
        </p>
        <img src="https://bit.ly/2VVsmxo" alt="" class="img-content">
        <p>
            คำเรียกเกี่ยวกับกาแฟที่ถูกเรียกขึ้นโดยคนไทย
            เราเพียงยังไม่มีสถาบันกาแฟมาคอยรับรองสิ่งต่างๆให้เป็นที่ยอมรับโดยทั่วเท่านั้นเอง เพราะฉะนั้น
            หากใครที่มีความคิดค่อนข้างอนุรักษ์นิยม ไม่เห็นด้วยที่จะเรียกหรือดื่มกาแฟที่มีการประยุกต์ปรับเปลี่ยนมา
            ก็ไม่ถึงกับจะต้องหงุดหงิดเมื่อเห็นคนอื่นทำ หรือไม่จำเป็นต้องเหยียดหรือทำร้ายความรู้สึกใคร
            เพราะกาแฟเป็นเรื่องของไลฟ์สไตล์ ซึ่งมีได้หลากหลายแล้วแต่ตัวตนของคนๆ นั้น ไม่มีผิดถูก แลก เปลี่ยน ปรับ ผสม
            กลมกลืนกันตามระยะเวลาที่ผ่านไปเรื่อยๆ ขอแค่เราทำความเข้าใจและให้เกียรติกันก็จะอยู่ร่วมกันได้อย่างมีความสุข
        </p>
        <div ng-include="'app/Includes/credit.html'"></div>
    </div>
    <!--row-->
</div>
<!--container-->