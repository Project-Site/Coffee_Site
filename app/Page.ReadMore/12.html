<div class="container">
    <div class="row content">
        <!-- header -->
        <div class="col-md-12">
            <h1 class="mt-4">กาแฟโบราณ vs กาแฟสด
            </h1>
            <hr>
        </div>
        <!--page content-->
        <p>
            แค่ได้ยินชื่อ “กาแฟโบราณ” กับ “กาแฟสด” ก็รู้แล้วว่ากาแฟ 2 อย่างนี้ต้องต่างกันแน่นอน ถ้าพูดถึงภาพที่ชินตา
            เราก็คงนึกกันออกว่า กาแฟสดคือกาแฟที่ชงจากเครื่องเอสเปรสโซ่ ไม่ว่าจะเป็นเครื่องเล็ก เครื่องใหญ่
            ร้านคาเฟ่หรูหรือร้านเล็ก ๆ ข้างออฟฟิต ส่วนกาแฟโบราณ ก็ต้องนึกถึงภาพรถเข็น
            หม้อต้มกับกระบอกน้ำแสตนเลสและถุงชงกาแฟอย่างแน่นอนเรื่องของกาแฟ 2 ชนิดนี้ ไม่ได้มีความแตกต่างกันแค่นั้น
            วันนี้เราจะมาเล่าถึงที่มาและความต่างนี้ให้ฟังกัน
        </p>
        <img src="https://bit.ly/2Ckw1fr" alt="" class="img-content">
        <h2><strong>กาแฟโบราณ</strong></h2>
        <h3><strong>การเข้ามาของกาแฟในประเทศไทย</strong></h3>
        <p>
            ชื่อก็บอกอยู่แล้วว่า โบราณ แน่นอนว่าต้องมีมานานแล้ว ที่มาของกาแฟชนิดนี้
            เริ่มจากชาวมุสลิมผู้หนึ่งได้นำเมล็ดกาแฟพันธุ์โรบัสต้าจากเมืองเมกะที่ตนเองได้เดินทางไปแสวงบุญตามหลักศาสนา
            มาปลูกไว้ที่สวนในบ้านของตน มีหลายคนชื่นชอบจนเกิดความแพร่หลายออกไป
            ในช่วงนั้นรสนิยมของคนที่ดื่มกาแฟส่วนมากจะเป็นผู้ใหญ่หรือผู้สูงอายุ และนิยมดื่มเป็นกาแฟร้อนถ้วยเล็ก ๆ
            คู่กับปาท่องโก๋ ขนมปังปิ้งและไข่ลวก
        </p>
        <h3><strong>ส่วนผสมของกาแฟโบราณ คืออะไรบ้าง</strong></h3>
        <P>
            ช่วงที่กาแฟเข้ามาในไทยแรก ๆ และกำลังเป็นที่นิยม เป็นช่วงสงครามโลกครั้งที่ 2 พอดี
            จึงเกิดความขาดแคลนกาแฟไปทั่วโลก คนไทยเองก็ยังไม่มีการปลูกกาแฟมากอย่างทุกวันนี้
            เมล็ดกาแฟจึงหายากและแพงมากในช่วงนั้น คนขายกาแฟจึงเอาเมล็ดกาแฟ มาผสมกับเมล็ดธัญพืช แล้วนำมาคั่วบด
            เพื่อลดต้นทุน เพราะฉะนั้นกาแฟโบราณ แท้จริงแล้ว ไม่ใช่กาแฟ 100 % นั่นเอง
        </P>
        <h3><strong>วิธีชงกาแฟโบราณ</strong></h3>
        <p>
            สำหรับวิธีการชงกาแฟเป็นแบบดั้งเดิม คือหลังจากที่คั่วกาแฟแล้วก็นำมาบด จากนั้นนำกาแฟคั่วบดมาใส่ในถุงผ้าสีขาว
            ที่ร้อยติดไว้กับห่วงอลูมิเนียมแบบมีด้ามจับ ตอนชงให้เทน้ำร้อนใส่ถุง
            น้ำร้อนจะไหลผ่านกาแฟบดนั้นออกมาเป็นน้ำกาแฟนั่นเอง ถุงกาแฟนี้มีขนาดใหญ่พอสมควร สามารถชงกาแฟได้หลายถ้วย
            วิธีการก็เลยเกิดเป็นการเติมผงกาแฟลงไป แล้วเติมน้ำร้อนอีก เพื่อชงแก้วต่อไป ทำให้รสชาติกาแฟหลัง ๆ
            ไม่สดใหม่เท่าแก้วแรก
        </p>
        <img src="https://bit.ly/2FsqHdQ" alt="" class="img-content">
        <h3><strong>รสนิยมการดื่มกาแฟโบราณ</strong></h3>
        <p>
            ปัจจุบันนี้ มีการปรับปรุงสูตรกาแฟโบราณมากขึ้น จึงเกิดเป็นกาแฟ 2 เกรด คือ กาแฟโบราณเกรด 1 เป็นเมล็ดกาแฟแท้
            100 % ที่นำมาคั่วกับน้ำตาลไหม้ (น้ำตาลคาราเมล) และบางสูตรคั่วงาด้วยเพื่อความหอม กับกาแฟโบราณเกรด 2
            จะเป็นกาแฟผสมสิ่งอื่น ๆ ตามแต่ละท้องถิ่นไป เช่น ธัญพืช เมล็ดข้าวโพด ถั่วต่าง ๆ ตามที่มาแบบดั้งเดิม
            และยังคงชงแบบใส่น้ำตาลและนมข้นหวานเป็นส่วนประกอบอยู่ เพราะรสชาติขมออกเปรี้ยวของกาแฟไทยสมัยก่อน
            จึงต้องดับด้วยความหวานกลมกล่อมของน้ำตาลและนม
        </p>
        <h2><strong>กาแฟสด</strong></h2>
        <p>
            กาแฟสดมาทีหลังกาแฟโบราณ กาแฟสดที่คนไทยเรียกกันนี้คือกาแฟที่ชงจากเครื่องเอสเปรสโซ่
            ซึ่งรับวัฒนธรรมมาจากชาวอิตาลีนั่นเอง ส่วนผสมก็รับมาแบบเขาทั้งหมด ไม่ว่าจะเป็นวิธีการชงด้วยเครื่องอัดแรงดัน
            การคั่วกาแฟที่มีระดับหลัก 3 ระดับ ได้แก่ คั่วอ่อน คั่วกลาง คั่วเข้ม ชงดื่มด้วยการผสมน้ำหรือนม
            ส่วนที่มาของคำว่ากาแฟสด ก็คงมาจากวิธีการชง คือ บดกาแฟ ชงสดใหม่และทิ้งกากกาแฟเดิมทุกแก้ว
            ซึ่งต่างจากวิธีการชงของกาแฟโบราณ
        </p>
        <img src="https://bit.ly/2FAGhDI" alt="" class="img-content">
        <h3><strong>รสนิยมการดื่มกาแฟสด</strong></h3>
        <p>
            รสชาติของกาแฟชนิดนี้จะไม่อมเปรี้ยวเท่ากาแฟโบราณ อีกอย่างอยู่ที่การเลือกเมล็ดกาแฟด้วย
            กาแฟชนิดนี้จึงนิยมกินแบบไม่ใส่ความหวานเพิ่ม เพราะหอมละมุมได้อรรถรสอยู่แล้ว
        </p>
        <p>
            แต่คนไทยก็ยังได้มีการนำมาปรับเปลี่ยนอยู่บ้าง จะเห็นได้ว่ากาแฟอิตาลีแท้ ๆ เขาไม่ใส่นมข้นแบบกาแฟโบราณเลย
            แต่พอเรารับมา บางร้านก็ใส่ เพราะเอามาปรับให้เข้ากับลิ้นของคนไทย
            และยังได้รับความชื่นชอบจากคนไทยหลายคนอีกด้วย
        </p>
        <div ng-include = "'app/includes/credit.html'"></div>
    </div>
    <!--row-->
</div>
<!--container-->