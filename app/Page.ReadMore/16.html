<div class="container">
    <div class="row content">
        <!-- header -->
        <div class="col-md-12">
            <h1 class="mt-4">เป็นบาริสต้าดูเท่จริงๆ แต่ไม่ง่ายอย่างที่คิด
            </h1>
            <hr>
        </div>
        <!--page content-->
        <p>
            ถ้าพูดถึงธุรกิจที่เปิดขึ้นมากมายในยุคนี้ คงไม่พ้นร้านกาแฟ ถ้ารวมทั้งร้านเล็กร้านใหญ่เรียกได้ว่าเดินไป 5
            เมตรเจอร้านหนึ่ง เดินต่ออีก 7 เมตรเจอร้านหนึ่งเลยทีเดียว เพราะคนที่ชอบดื่มกาแฟมีมาก
            พวกเขาเหล่านั้นก็คงอยากแบ่งปันความชอบและสร้างรายได้จากสิ่งที่ตัวเองรักควบคู่ไปด้วย
        </p>
        <p>
            แต่รู้หรือไม่ว่าการเป็นเจ้าของร้านกาแฟก็ดี หรือเป็นนักชงกาแฟ(บารีสต้า) ก็ดี ต้องทำอะไรบ้าง
            ที่สำคัญมันไม่ง่ายอย่างที่วาดฝันไว้แน่นอน
        </p>
        <h2><strong>เป็นบาริสต้า ไม่ใช่แค่ชงกาแฟ</strong></h2>
        <p>
            คนชอบกิน พอได้ลองทำอาหาร คงจะรู้ว่าไม่ง่ายเหมือนกินเลย ส่วนคนชอบดื่มกาแฟ
            พอได้ลองชงก็คงรู้สึกว่ายุ่งยากทีเดียว หลายคนเห็นบาริสต้าแล้วคงรู้สึกเป็นงานที่เท่เอามากๆ
            ลองมาดูดีกว่าว่าบาริสต้าทำอะไรบ้าง
        </p>
        <ul>
            <li>รู้จักและเลือกเมล็ดกาแฟเป็น หมั่นชิมและศึกษาเพิ่มเติมอยู่เสมอ ต้องแยกรสออก ไม่ใช่สักแต่ว่าดื่มเข้าไป</li>
            <li>ต้องรู้จักวิธีดูแลรักษาเมล็ดกาแฟ เพราะกาแฟคั่วแล้วเก็บรักษาคุณภาพยาก ไม่ควรโดนอากาศหรือแสงแดด
                เปิดถุงแล้วควรใช้ให้หมดตามเวลาที่กำหนด บดแล้วอยู่ในเครื่องควรใช้ภายใน 15 นาที บดแล้วออกมาอยู่ใน porta
                filter สัมผัสอากาศไม่เกิน 15 วินาที เรื่องเล็กๆ น้อยๆ ก็พลาดไม่ได้</li>
            <li>เก็บถ้วย ล้างแก้ว และอุปกรณ์ทุกครั้งหลังการใช้งาน</li>
            <li>ต้องใช้และดูแลรักษาเครื่องชงกาแฟเป็น ระหว่างวันต้องหมั่นล้างหัวชงทุกๆ การใช้กาแฟ 1 กิโลกรัม
                ตอนปิดร้านต้องล้างหัวชงด้วยน้ำยาทำความสะอาดเครื่อง เช็ดหัวสตรีมนมอย่าให้มีคราบนมเกาะ
                ยกถาดรองน้ำกาแฟออกมาทำความสะอาด ตักบ่อดักไขมันอย่างสม่ำเสมอ
                ทำความสะอาดพื้นที่ทำงานตลอดเวลาที่ว่างมือจากการทำกาแฟ ฯลฯ</li>
        </ul>
        <img src="https://bit.ly/2HdOKyO" alt="" class="img-content">
        <h3>ชอบดื่มกาแฟ เปิดร้านมันซะเลย</h3>
        <p>
            เช่นเดียวกับการเป็นบาริสต้า ชอบกินกับชอบทำไม่เหมือนกันนะ การเปิดร้านกาแฟก็คือการทำธุรกิจอย่างหนึ่ง
            เราต้องรู้จักธุรกิจของเรา เพราะฉะนั้นก็ควรจะชงกาแฟเป็นหรือมีความรู้กาแฟด้วย
            ถ้าอยากเปิดร้านกาแฟต้องมีคุณสมบัติดังนี้
        </p>
        <ul>
            <li>มีความรู้เรื่องกาแฟ ต้องรอบรู้พอสมควร เช่นกาแฟมาจากไหน แต่ละที่ต่างกันอย่างไร รสชาติ กลิ่น สัมผัส
                ระดับการคั่วมีอะไรบ้าง สัดส่วนในการผสม วิธีการชงรูปแบบต่างๆ เรื่องพื้นฐานต่างๆ เหล่านี้ควรรู้ไว้
                ต่อให้ร้านของเราไม่ได้มีกาแฟหลากหลายไว้ให้ลูกค้ามากขนาดนั้น แต่คนมีความรู้
                พูดคุยแลกเปลี่ยนได้ย่อมเป็นมืออาชีพ ได้รับการยอมรับมากกว่า</li>
            <li>ชงกาแฟเป็น แน่นอนว่าทฤษฎีได้แล้วปฏิบัติต้องได้ด้วย การชงกาแฟได้กับชงกาแฟเป็นไม่เหมือนกัน
                ความรู้จะทำให้เราทำได้ แต่การฝึกฝนอย่างสม่ำเสมอจะทำให้เราทำเป็นอย่างคล่องแคล่ว และทำได้ดีด้วย
                ในที่นี้ไม่ใช่แค่ชงกาแฟเป็น แต่ต้องดูแลรักษาวัตถุดิบ เมล็ดกาแฟ ส่วนผสม นม ไซรับเป็นด้วย
                นอกจากนั้นยังต้องใช้และดูแลอุปกรณ์การชงกาแฟต่างๆ อีก เช่น เครื่องเอสเปรสโซ่ เครื่องบดกาแฟ เป็นต้น</li>
            <li>ต้องมีใจรักบริการ ขยัน อดทด อยู่หน้าเคาน์เตอร์ต้องยิ้มแย้มแจ่มใส
                ระหว่างรอเครื่องดื่มต้องชวนลูกค้าคุยบ้างเป็นครั้งคราว หลังลูกค้าจากไป ยิ้มหรือกล่าวอำลา เก็บถ้วย
                เช็ดโต๊ะ ล้างแก้วและอุปกรณ์ งานเหล่านี้ไม่ใช่หน้าที่ของแม่บ้าน แต่เป็นหนึ่งในสิ่งที่บาริสต้าต้องทำ
                การรักษาความสะอาดเป็นสิ่งสำคัญที่สุด ก่อนปิดร้านต้องทำความสะอาดเครื่องชงกาแฟ เครื่องบด เคาน์เตอร์ พื้น
                หรือแม้แต่ห้องน้ำ เรียกได้ว่าสำคัญทุกส่วน</li>
            <li>เป็นนักบริหารจัดการที่ดี กาแฟ 1 แก้ว เลือกกาแฟเป็น ชงกาแฟดี รสอร่อยก็ใช้ได้แล้ว แต่ร้านกาแฟ 1 ร้าน
                มีเพียงเท่านั้นยังไม่พอ ไหนจะเมล็ดกาแฟหมด นมหมด หลอดไม่พอ แก้วแตก แอร์เสีย
                เจ้าของร้านต้องหมั่นตรวจเช็คสิ่งต่างๆ อยู่เสมอ ต้องขยันและรับผิดชอบทั้งข้าวของ วัตถุดิบ เครื่องใช้
                ความสะอาด รวมถึงคนทั้งหมด ทั้งที่ให้บริการและเข้ามาใช้บริการ ให้ดีมีมาตรฐานอย่างสม่ำเสมอ</li>
        </ul>
        <img src="https://bit.ly/2M9B2fi" alt="" class="img-content">
    </div>
    <!--row-->
</div>
<!--container-->